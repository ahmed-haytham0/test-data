WEBVTT
Kind: captions
Language: ar

00:00:13.900 --> 00:00:17.680
عزيزتي عن قريب رح أصير تيتا جدة

00:00:18.100 --> 00:00:25.280
وأنا متحمسة كثير على هذا الموضوع وزي ما أنتي شايفة بلشت أحضّر أكم شي للحفيد

00:00:26.000 --> 00:00:30.080
وعلى فكرة ستي أم أبوي اللي هي علمتني الكروشيه

00:00:30.920 --> 00:00:34.880
وبتذكر أنه لما كانت تيجي تزورنا في البيت أديش كنت أحب

00:00:34.880 --> 00:00:39.220
هذا الوقت اللي بصرفه معها لأنه في كثير أشياء تعلمت منها صراحة

00:00:39.980 --> 00:00:42.200
وبإجازتي الإجازة الصيفية

00:00:42.460 --> 00:00:45.120
كنت أقضيها عند جدتي أم أمي

00:00:45.560 --> 00:00:48.160
وكانت بالفعل أوقات كثير حلوة

00:00:49.260 --> 00:00:51.900
وحدة من الأشياء اللي بتذكرها كل ما بعمل قهوة

00:00:52.220 --> 00:00:58.040
أنه كيف كانت هي الصبح لما بتشرب فنجان القهوة بتترك شوي في قاع البكرج

00:00:58.400 --> 00:01:02.500
بعد ساعتين ثلاثة لما تخلص شغلها وتكون طبخت الطبخة

00:01:02.740 --> 00:01:06.000
بتقول لي يا آربي تعالي اشربي معنا قهوة غير شكل

00:01:06.480 --> 00:01:11.020
وإيش بتكون؟ عبارة عن كاسة حليب وبتذيد على هاي الكاسة

00:01:12.100 --> 00:01:16.260
القهوة اللي بقاع البكرج وهيك كنا نشرب مع بعض قهوة مميزة

00:01:16.480 --> 00:01:22.260
وهذا الوقت كان مميز الصراحة لأنه كانت تحكي لي عن حياتها قبل زواجها

00:01:22.920 --> 00:01:27.120
عزيزتي اليوم رح نتكلم عن موضوع الإرث اللي منتركه

00:01:27.240 --> 00:01:29.400
لولادنا لما منصرف وقت معهم

00:01:29.720 --> 00:01:32.660
فعشان هيك بشجعك تجيبي إشي تشربي معك

00:01:32.960 --> 00:01:37.520
وما تنسي كتابك المقدس لأنه رح نتأمل في هذا الموضوع مع بعض

00:01:48.780 --> 00:01:51.400
عزيزتي مثل ما ذكرت قبل شوي

00:01:51.540 --> 00:01:55.280
عنن قريب رح أصير تيتا وأنا فرحانة على هالشي كثير

00:01:55.740 --> 00:01:59.260
والشخصية اللي بتلفت انتباهي هاي الأيام

00:01:59.460 --> 00:02:03.140
هي الجدة لوئيس جدة تيموثاوس

00:02:03.380 --> 00:02:06.100
اللي مكتوب عنها القليل في الكتاب المقدس

00:02:06.320 --> 00:02:11.240
لكن أثرت وعملت الكثير في حياة تيموثاوس والكنيسة

00:02:11.660 --> 00:02:14.800
يقول بولس الرسول في رسالته لتيموثاوس

00:02:16.420 --> 00:02:20.100
"اذ اتذكر الايمان العديم الرياء الذي فيك

00:02:20.420 --> 00:02:25.280
الذي سكن اولا في جدتك لوئيس و امك افنيكي

00:02:25.620 --> 00:02:29.640
و لكني موقن انه فيك ايضا."

00:02:30.120 --> 00:02:31.880
واو ثلاث أجيال

00:02:32.160 --> 00:02:34.280
منلاقي الجدة لوئيس

00:02:34.620 --> 00:02:39.240
الأم أفنيكي ومنلاقي الحفيد تيموثاوس

00:02:39.620 --> 00:02:45.700
وشكلها الجدة لوئيس عرفت كيف توصي وعلى إيش توصي

00:02:45.940 --> 00:02:47.800
لبنتها ولحفيدها

00:02:48.100 --> 00:02:50.760
عرفت كيف تزرع فيهم هذا الإيمان

00:02:50.980 --> 00:02:56.780
الإيمان اللي بيعمل في المحبة محبة تجاه الله أولاً وتجاه الناس

00:02:56.880 --> 00:02:59.800
فعشان هيك الظاهر أنه العائلة كلها

00:02:59.960 --> 00:03:04.040
كانوا يعرفوا كيف يخدموا الناس والمجتمع حولهم

00:03:04.760 --> 00:03:07.080
وما فشلت لوئيس في عملها

00:03:07.480 --> 00:03:10.080
وهذا الإشي أثمر في حياة تيموثاوس

00:03:10.300 --> 00:03:17.940
وبولس الرسول كان يشير إلى تيموثاوس بأنه هو ابنه الحبيب ورفيقه في الخدمة

00:03:18.760 --> 00:03:24.140
وكان يسلم المسؤولية لتيموثاوس لأنه كان عارف أن الإرث

00:03:24.280 --> 00:03:31.940
اللي أخذ من جدته الإيمان عديم الرياء هذا الإيمان أساس لهاي الخدمة العجيبة

00:03:32.980 --> 00:03:37.900
وأنا بنفس الطريقة بفكر، إيش الإرث اللي رح أترك لحفيدي؟

00:03:38.320 --> 00:03:42.920
أنا كمان بحب أنه من هلأ وأنا عم بحضّر بعض الأشياء له

00:03:43.700 --> 00:03:46.720
أصلي له لأنه لقيت أن في الصلاة

00:03:46.920 --> 00:03:52.740
أنا عم بترك إرث عظيم حتى حفيدي يعرف أنه كيف يحب إله

00:03:53.220 --> 00:03:58.380
ويحب كمان الناس اللي حوله ويعرف كيف يتعامل مع الناس

00:03:58.620 --> 00:04:00.920
تيموثاوس عرف كيف يختار صحابه

00:04:01.420 --> 00:04:04.080
عرف إيش أسلوب الحياة اللي يحب يعيشه

00:04:04.400 --> 00:04:06.700
عرف كيف يرتب أولوياته

00:04:06.960 --> 00:04:10.860
وعرف أنه كيف يرافق بولس وهو بيزرع الكنائس

00:04:11.580 --> 00:04:17.100
لكن مش بس هذا هو النوع الوحيد من الإرث أنا مش بس جدة

00:04:17.380 --> 00:04:19.420
أنا بنفس الوقت حماية

00:04:19.900 --> 00:04:23.840
وهون الشخصية اللي بتلفت انتباهي اللي كانت فظيعة

00:04:24.100 --> 00:04:26.820
في الإرث اللي تركت لدى عائلتها

00:04:26.980 --> 00:04:28.900
هي شخصية راعوث

00:04:29.460 --> 00:04:35.120
ومنلاقي أنه كيف نعمي كانت هاي الحماية

00:04:35.560 --> 00:04:42.700
اللي فقدت بفترة بسيطة جداً زوجها وولادها توفوا

00:04:43.120 --> 00:04:48.080
الكناين بكوا كثير وتحصروا على الوضع كانوا يحبوها كثير

00:04:48.520 --> 00:04:50.880
بكوا على كتافها على صدرها

00:04:51.080 --> 00:04:54.600
وحدها منهم تركت ورجعت لأهلها لبيتها

00:04:54.880 --> 00:05:01.560
لكن في وحدة كنة رفضت أنها تترك حماتها ومكتوب

00:05:03.000 --> 00:05:09.560
"فقالت هوذا قد رجعت سلفتك إلى شعبها والهتها ارجعي أنت وراء سلفتك.

00:05:09.800 --> 00:05:15.600
فقالت راعوث لا تلحي علي أن أتركك وارجع عنك

00:05:15.800 --> 00:05:24.080
لأنه حيثما ذهبت اذهب وحيثما بت أبيت شعبك شعبي وإلهك الهي."

00:05:24.720 --> 00:05:32.040
من أنتي يا نعمي؟ يا ريت بعرف أقعد معك وأعاشرك وأعرف ليش كنتك حبتك لهاي الدرجة

00:05:32.440 --> 00:05:34.840
ليش بتحترمك لهاي الدرجة؟

00:05:35.000 --> 00:05:38.600
ليش قبلت تضل معك حتى بعد ما زوجها توفى؟

00:05:38.800 --> 00:05:42.480
ليش ما تركتك ورجعت لأهلها ولإلهها؟

00:05:42.760 --> 00:05:48.760
إيش هاي الخصلة اللي فيك يا نعمي اللي جذبت كنتك لإلهك؟

00:05:49.280 --> 00:05:52.120
وحببتها فيك وفيه؟

00:05:53.000 --> 00:05:57.880
بتعرفوا أنا كمان بحب أشتاق أكون مثل هاي الحماية

00:05:58.360 --> 00:06:02.760
بحب أنه ما أورِّث ممتلكات لولادي

00:06:02.960 --> 00:06:13.920
لكن أعطي هذا الإرث اللي هو ثروة أثري فيها حياتهم في علاقاتهم مع الله ومع الناس

00:06:14.680 --> 00:06:18.800
نفس الوقت لما براجع ألبوم ذكرياتي

00:06:19.200 --> 00:06:24.760
وبلاقي الشخصيات الحلوة اللي ورّثولي أشياء كثير حلوة في حياتي

00:06:25.200 --> 00:06:27.000
بلاقي أولهم هو أبوي

00:06:27.360 --> 00:06:34.680
بتذكر مرة منعني أن أحضر برنامج على التلفزيون كان عمري عشر سنوات وكثير زعلت

00:06:35.200 --> 00:06:42.240
أخذني على مشوار وفي نهاية الحكي بتذكر لليوم النصيحة الأعطاني إياها

00:06:42.400 --> 00:06:51.320
قال لي آربي أهم إشي في الحياة أنك تعرفي كيف تحبي وتنحبي وهذا الإشي اللي بيثري حياتك

00:06:51.720 --> 00:06:55.920
وبالفعل بلاقي أنه النصيحة كانت في محلها

00:06:56.800 --> 00:07:02.680
ومش بس أبوي في ألبوم ذكرياتي بلاقي هناك في كنز عظيم

00:07:03.000 --> 00:07:06.720
شخصيات من أهل من الجدات

00:07:07.240 --> 00:07:13.280
من الجدود من العمام من القرايب من الصحاب من الزملاء من الإخوة والأخوات

00:07:13.440 --> 00:07:20.800
اللي كلهم أثروا حياتي وهم يمكن مش منتبهين أنه عم بورثوا لي أشياء كثير حلوة في الحياة

00:07:21.160 --> 00:07:27.800
ومش عارفين أنه أنا نسيج لخيوط الإرث اللي عم بينسجوا فيها حياتي

00:07:28.800 --> 00:07:32.200
لكن للأسف بلاحظ أنه هاي الأيام في مجتمعنا

00:07:32.600 --> 00:07:35.960
صارت علاقاتنا عن كبسة زر

00:07:36.200 --> 00:07:41.200
بدل ما نصرف وقت مع بعض نعطي هدايا لبعض

00:07:41.440 --> 00:07:43.520
أو منعزم بعض على المطاعم

00:07:43.840 --> 00:07:46.600
لكن نادر ما عم نصرف وقت مع بعض

00:07:47.080 --> 00:07:48.540
فسؤالي عزيزتي

00:07:49.020 --> 00:07:53.760
كيف وقتك اللي بتصرفيه مع الناس عم بيأثر عليهم

00:07:53.900 --> 00:07:57.380
شو الإرث اللي عم تتركي للناس اللي حولك؟

00:07:57.840 --> 00:08:06.560
ونحن إيش الإرث اللي عم نترك للناس اللي حولنا إن كنا جدات أو أمهات أو خادمات؟

00:08:07.560 --> 00:08:09.220
إيش الإرث اللي عم نتركه؟

00:08:10.140 --> 00:08:13.480
كيف عم منكون خيط في نسيج مجتمعنا؟

00:08:13.840 --> 00:08:18.380
اللي يعرف يكمل في هذا الإيمان اللي عديم الرياء؟

00:08:23.300 --> 00:08:24.540
أبوي السماوي

00:08:27.340 --> 00:08:32.100
لما بعدد البركات في حياتي بلاقي هم أشخاص

00:08:33.180 --> 00:08:37.420
وبلاقي أديش هدول الأشخاص أثروا حياتي

00:08:38.560 --> 00:08:45.020
في البركات، في العطايا وفي الوقت اللي كانوا يصرفوه معي

00:08:46.080 --> 00:08:47.600
وأديش أنا بشتاق يا رب

00:08:48.520 --> 00:08:49.980
أن تعطيني هالقوة

00:08:50.620 --> 00:08:54.460
اللي أعرف كمان بنفس الطريقة أصرف وقت معهم

00:08:54.840 --> 00:08:59.260
أحترمهم وأقدرهم وأكون بركة في حياتهم

00:08:59.880 --> 00:09:03.980
اللي أقدر أجذبهم مثل نعمي إليك يا رب

00:09:04.540 --> 00:09:10.080
أني أكون الجدة اللي بتزرع الإيمان عديم الرياء في الأحفاد يا رب

00:09:10.620 --> 00:09:16.900
ويكون إيماني بالفعل عبارة عن الإيمان الذي يعمل في المحبة

00:09:17.360 --> 00:09:20.000
المحبة الملموسة والمرئية

00:09:20.240 --> 00:09:22.060
ساعدني يا رب على هذا الإشي

00:09:22.580 --> 00:09:27.000
لأن الإرث العظيم اللي أنت تركتنا إياه هو شخص الرب يسوع المسيح

00:09:27.500 --> 00:09:31.600
وليتني أكون إرثاً في علاقتي مع الآخرين

00:09:31.880 --> 00:09:37.320
أعطني قوة من عندك في اسم الرب يسوع المسيح صلي مين


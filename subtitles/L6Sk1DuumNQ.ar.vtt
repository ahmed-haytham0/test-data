WEBVTT
Kind: captions
Language: ar

00:00:06.040 --> 00:00:07.660
الخطة التربوية الفردية

00:00:07.700 --> 00:00:12.900
مبينة على التقييم والتشخيص إلي عملتوه لإبنكم

00:00:13.100 --> 00:00:15.700
هاد التقييم والتشخيص

00:00:15.780 --> 00:00:20.320
بياخدوه الأخصائيين إلي بدهم يشتغلوا مع طفلكم

00:00:20.440 --> 00:00:22.560
بيقرأوه، بيدرسوه منيح

00:00:22.600 --> 00:00:27.180
وبستخرجوا منه الأهداف إلي بدهم يحطوها

00:00:27.200 --> 00:00:29.420
ويشتغلوا عليها مع ابنكم

00:00:29.440 --> 00:00:33.500
هلأ الأهداف لازم تكون سلوكية

00:00:33.600 --> 00:00:37.000
إيش بنعني إنه تكون الأهداف سلوكية؟

00:00:37.040 --> 00:00:42.160
الأهداف لازم تكون قابلة للمشاهدة والملاحظة

00:00:42.200 --> 00:00:44.120
وقابلة للتقييم

00:00:44.180 --> 00:00:46.440
فخليني أعطي مثال بسيط

00:00:46.460 --> 00:00:48.240
بيجي أخصائي بيكتب

00:00:48.280 --> 00:00:50.360
إنه يعرف الألوان

00:00:50.400 --> 00:00:56.260
يعرف الألوان بيجي تحتها كذا مهارة

00:00:56.300 --> 00:00:58.080
بيقدر يميز الألوان

00:00:58.160 --> 00:01:00.340
بيقدر يشير للألوان

00:01:00.400 --> 00:01:02.140
بيقدر يسمي الألوان

00:01:02.280 --> 00:01:04.780
فضروري إنه نحط تماماً

00:01:04.840 --> 00:01:07.800
أي مهارة رح نشتغل عليها

00:01:07.940 --> 00:01:12.860
وقت نقول إنه لازم تكون قابلة للتقييم

00:01:12.920 --> 00:01:18.360
معناته بنقدر نعد كم مرة أشار للون المزبوط

00:01:18.420 --> 00:01:22.180
وكم مرة ما أشار للون المزبوط

00:01:22.240 --> 00:01:25.160
وهاد الهدف لازم يكون إله معيار

00:01:25.220 --> 00:01:30.000
المعيار ممكن يكون 80% من المرات

00:01:30.100 --> 00:01:32.580
ممكن يكون 100% من المرات

00:01:32.600 --> 00:01:38.560
إلي بنجرب هاي المهارة على الطفل

00:01:38.680 --> 00:01:42.220
لذلك لازم بالأول كل الأهداف تكون سلوكية

00:01:42.240 --> 00:01:45.920
قابلة للمشاهدة وقابلة للتقييم

00:01:46.000 --> 00:01:50.080
تاني إشي الأهداف كلها إلي بتنحط

00:01:50.140 --> 00:01:54.120
لازم تشمل كل جوانب التطور

00:01:54.160 --> 00:01:56.260
إلي حكينا عليها من قبل

00:01:56.320 --> 00:02:01.580
وشاملة اقتراحات المشخص كان حاطها

00:02:01.660 --> 00:02:02.940
في تقييمه

00:02:03.040 --> 00:02:05.900
إنه نشتغل على مهارة أو جانب معين

00:02:05.940 --> 00:02:08.400
ونهمل التاني، ما بنفع

00:02:08.500 --> 00:02:15.320
ما بتقدروا تتخيلوا العلاج الوظيفي والعلاج النطقي

00:02:15.360 --> 00:02:17.040
بيمشوا مع بعض

00:02:17.080 --> 00:02:20.440
إنكم تشتغلوا على النطق لإنه الولد ما بيحكي

00:02:20.580 --> 00:02:27.520
بدون ما تشتغلوا على العلاج الوظيفي

00:02:27.540 --> 00:02:31.940
مثلاً مهارة التخطيط الحركي

00:02:31.960 --> 00:02:35.540
هدول الإتنين الحكي والتخطيط الحركي

00:02:35.560 --> 00:02:38.560
كلهم متشابكين ببعض

00:02:38.600 --> 00:02:42.600
لهيك لازم نشتغل على كل جوانب التطور مع بعض

00:02:42.620 --> 00:02:48.140
وأكتر إشي بنهملوا في خططنا

00:02:48.160 --> 00:02:51.120
هو الجانب الإجتماعي الإنفعالي

00:02:51.200 --> 00:02:53.540
في آخر 10 سنوات

00:02:53.580 --> 00:02:56.080
البحوثات إلي عم تنعمل

00:02:56.140 --> 00:03:03.140
على أهمية التطور الإجتماعي الإنفعالي عند الطفل

00:03:03.220 --> 00:03:08.540
حتى نبني المهارات المعرفية عنده

00:03:08.700 --> 00:03:13.200
كتير مهم إنه نشتغل على هاد الجانب

00:03:13.240 --> 00:03:17.580
وأغلبية الوقت في الخطط الفردية

00:03:17.680 --> 00:03:20.020
هاد الجانب بكون آخر إشي

00:03:20.060 --> 00:03:22.260
فديروا بالكم، هاد الجانب

00:03:22.300 --> 00:03:24.040
لازم يكون داخل في خطة ابنكم أو بنتكم


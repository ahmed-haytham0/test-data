WEBVTT
Kind: captions
Language: ar

1
00:00:00.440 --> 00:00:05.160
المستقيمات المتوازية والمستقيمات المتعامدة.

2
00:00:07.880 --> 00:00:17.640
هنبدأ نتعرف على المستقيمات المتوازية والمستقيمات المتعامدة، وإيه الفرق بينهم، أول حاجة هنتكلم عن المستقيمات المتوازية.

3
00:00:20.200 --> 00:00:32.400
لو عندنا مستقيمان موجودين في نفس المستوى ولا يقطع إحداهما الآخر، في الحالة دي نقدر نسميهم مستقيمان متوازيان، وهيبقى ليهم نفس الميل بالشكل ده.

4
00:00:34.920 --> 00:00:49.880
يبقى في حالة لو عندنا مستقيمان موجودين في نفس المستوى، ولا يقطع أحدهما الآخر، في الحالة دي نقدر نسميهم مستقيمان متوازيان، وهيبقى ليهم نفس الميل، وهكذا المستقيمان دول.

5
00:00:51.160 --> 00:01:03.360
يبقى أول حاجة، لو عندنا مستقيمان في نفس المستوى، ولا يقطع إحداهما الآخر، في الحالة دي هنسميها مستقيمات متوازية، وهيبقى ليهم نفس الميل.

6
00:01:04.560 --> 00:01:17.240
جميع المستقيمات الأفقية زي س مثلًا، والمستقيمات الرأسية زي ص، بتبقى متوازية؛ يبقى المستقيمات الأفقية متوازية، والمستقيمات الرأسية متوازية.

7
00:01:18.560 --> 00:01:26.560
لو عندنا مستقيمات غير رأسية وليها نفس الميل، في الحالة دي نقدر نقول عليها إنها مستقيمات متوازية.

8
00:01:27.560 --> 00:01:34.400
بعد ما اتكلمنا عن المستقيمات المتوازية، هنبدأ نجيب صفحة جديدة ونتكلم عن المستقيمات المتعامدة.

9
00:01:36.840 --> 00:02:29.880
لو عندنا مستقيمان متقاطعان ونتج من التقاطع أربع زوايا قائمة، في الحالة دي هنسميهم مستقيمان متعامدان، وميل كلٍّ منهما هو عبارة عن معكوس مقلوب الآخر؛ بمعنى المستقيمات المتعامدة هتبقى بالشكل ده، نقدر نقول على المستقيمان دول إنهم متعامدان عشان مستقيمان متقاطعان، ونتج من التقاطع أربع زوايا قائمة، وبالتالي نقدر نقول إن ميل كلٍّ منهما هو عبارة عن معكوس مقلوب الآخر؛ يعني لو ميل إحداهما هو أربعة، يبقى نقدر نقول إن ميل التاني هو سالب واحد على أربعة، ونفس الكلام نقدر نقوله على المستقيمان دول.

10
00:02:31.040 --> 00:02:47.680
ونقدر نقول كمان إن الخطوط الأفقية زي س والخطوط الرأسية زي ص متعامدة؛ عشان متقاطعان ونتج عن التقاطع أربع زوايا قائمة.

11
00:02:49.400 --> 00:02:59.040
وإذا كان حاصل ضرب ميلين مستقيمين غير رأسيين يساوي سالب واحد، في الحالة دي نقدر نقول على المستقيمان إنهم متعامدان.

12
00:03:02.000 --> 00:03:12.440
بعد ما فهمنا كمان يعني إيه مستقيمات متعامدة، هنبدأ نجيب صفحة جديدة ونعمل جدول مبسّط عن الفرق بين المستقيمات المتوازية والمستقيمات المتعامدة.

13
00:03:15.240 --> 00:03:53.080
المستقيمات المتوازية يعني عندنا مستقيمان في مستوى واحد، ولا يقطع إحداهما الآخر، ولهما نفس الميل بالشكل ده، يعني نقدر نقول إن الخط المستقيم أ ب يوازي الخط المستقيم ﺟ د، وعشان الخطان المستقيمان متوازيان نقدر نقول إن ميل الخط المستقيم أ ب يساوي ميل الخط المستقيم ﺟ د.

14
00:03:54.640 --> 00:04:35.640
أما في حالة المستقيمات المتعامدة، يعني عندنا مستقيمان متقاطعان ونتج عن التقاطع أربع زوايا قائمة بالشكل ده، نقدر نقول على الخط المستقيم ﻫ و إنه عمودي على الخط المستقيم م ن، وعشان المستقيمان متعامدان، يبقى نقدر نقول إن ميل الخط المستقيم ﻫ و في ميل الخط المستقيم م ن يساوي سالب واحد.

15
00:04:36.560 --> 00:04:41.520
يبقى كده عرفنا الفرق بين المستقيمات المتوازية والمستقيمات المتعامدة.

16
00:04:42.280 --> 00:04:44.520
هنبدأ نجيب صفحة جديدة ونشوف مثال.

17
00:04:46.960 --> 00:05:03.880
يوضح الشكل الآتي مخططًا لشعار إحدى الشركات على المستوى الإحداثي، عايزين نعرف هل زاوية د ف ي قائمة أم لا، وهل كل ضلعان متقابلان في الشكل أ ﺟ ل ي متوازيان أم لا.

18
00:05:04.800 --> 00:05:16.440
في البداية هنبدأ نتكلم عن زاوية د ف ي، عايزين نعرف زاوية د ف ي قائمة أم لا.

19
00:05:16.440 --> 00:05:28.640
إذا كان الضلع ب ي والضلع أ د متعامدان، في الحالة دي نقدر نقول على زاوية د ف ي إنها زاوية قائمة.

20
00:05:29.600 --> 00:05:39.000
معنى إن مستقيمان متعامدان يعني حاصل ضرب ميل المستقيم الأول في ميل المستقيم الثاني تساوي سالب واحد.

21
00:05:39.960 --> 00:05:57.360
عايزين نحسب الميل، الميل بنحسبه عن طريق؛ الميل تساوي فرق الصادات على فرق السينات؛ يعني ص اتنين ناقص ص واحد على س اتنين ناقص س واحد.

22
00:05:58.200 --> 00:06:29.560
في البداية هنبدأ نحدد النقط على المستوى الإحداثي، هنلاقي إحداثي نقطة أ هو اتنين وواحد، وإحداثي نقطة ب هو اتنين وتلاتة، أما إحداثي نقطة د فهو أربعة وستة، وإحداثي نقطة ي هو سبعة، عفوًا هو سبعة وواحد.

23
00:06:33.160 --> 00:06:45.280
هنبدأ نحسب ميل القطعة المستقيمة ب ي وميل القطعة المستقيمة أ د ونضرب الميلين في بعض، ونشوف هل حاصل الضرب سالب واحد ولا لأ.

24
00:06:46.040 --> 00:07:02.520
أول حاجة ميل القطعة المستقيمة ب ي يساوي فرق الصادات، يعني واحد ناقص تلاتة على فرق السينات، يعني سبعة ناقص اتنين، هيساوي سالب اتنين على خمسة.

25
00:07:03.680 --> 00:07:20.720
أما ميل القطعة المستقيمة أ د هيساوي فرق الصادات يعني ستة ناقص واحد على فرق السينات يعني أربعة ناقص اتنين، وبالتالي هيساوي خمسة على اتنين.

26
00:07:21.720 --> 00:07:58.640
هنبدأ نضرب ميل المستقيم الأول في ميل المستقيم التاني، هيبقى عندنا سالب اتنين على خمسة في خمسة على اتنين، حاصل الضرب هيساوي سالب واحد، وبالتالي نقدر نقول إن الضلعان متعامدان؛ يبقى زاوية د ف ي قائمة، يبقى كده أول حاجة عرفنا إن زاوية د ف ي قائمة.

27
00:07:59.520 --> 00:08:13.040
عايزين نعرف هل كل ضلعان متقابلان في الشكل أ ﺟ ل ي متوازيان أم لا.

28
00:08:14.920 --> 00:08:31.880
معنى إن المستقيمان متوازيان يعني ليهم نفس الميل، يبقى إذا كان ميل القطعة المستقيمة أ ﺟ يساوي ميل القطعة المستقيمة ل ي، في الحالة دي نقدر نقول على المستقيمان إنهم متوازيان.

29
00:08:32.680 --> 00:08:47.240
أول حاجة هنبدأ نحدد نقطة ﺟ هنلاقيها اتنين وستة، وهنلاقي إن نقطة ل هي سبعة وستة.

30
00:08:49.000 --> 00:09:11.720
هنبدأ نحسب ميل القطعة المستقيمة أ ﺟ هيساوي فرق الصادات على فرق السينات، يعني ستة ناقص واحد على اتنين ناقص اتنين، وبالتالي هيساوي خمسة على صفر، معنى كده إنها كمية غير معرّفة&lrm;.

31
00:09:15.520 --> 00:09:35.560
بعد كده هنبدأ نحسب ميل القطعة المستقيمة ل ي هيساوي فرق الصادات على فرق السينات، يعني ستة ناقص واحد على سبعة ناقص سبعة، وبالتالي هيساوي خمسة على صفر، برضه كمية غير معرّفة&lrm;.

32
00:09:39.600 --> 00:09:55.040
هنلاحظ إن القطعة المستقيمة أ ﺟ والقطعة المستقيمة ل ي رأسيان ويوازيان محور الصادات، وبالتالي نقدر نقول على القطعة المستقيمة أ ﺟ توازي القطعة المستقيمة ل ي.

33
00:09:57.760 --> 00:10:12.280
بعد كده عايزين نعرف هل الضلعان أ ي وﺟ ل متوازيان أم لا.

34
00:10:13.120 --> 00:10:26.960
هنبدأ نحسب ميل كلٍّ من القطعة المستقيمة ﺟ ل والقطعة المستقيمة أ ي، ولو الميل المستقيم الأول يساوي ميل المستقيم التاني، في الحالة دي يبقى المستقيمان متوازيان.

35
00:10:29.920 --> 00:10:45.920
أول حاجة هنبدأ نحسب ميل القطعة المستقيمة ﺟ ل هيساوي فرق الصادات على فرق السينات، يعني هيساوي ستة ناقص ستة على سبعة ناقص اتنين، وبالتالي هيساوي صفر.

36
00:10:47.080 --> 00:11:01.240
وهنشوف ميل القطعة المستقيمة أ ي هيساوي فرق الصادات على فرق السينات، يعني واحد ناقص واحد على سبعة ناقص اتنين، وبالتالي برضو هيساوي صفر.

37
00:11:02.000 --> 00:11:24.640
عندنا ميل المستقيم الأول يساوي ميل المستقيم التاني، وهنلاحظ كمان إن الضلعان أفقيان، وميلهما متساويان، ويوازيان محور السينات، وبالتالي نقدر نقول على القطعة المستقيمة أ ي إنها توازي القطعة المستقيمة ﺟ ل.

38
00:11:25.320 --> 00:11:33.520
يبقى كده عرفنا إمتى نقدر نقول على ضلعان إنهم متعامدان، وإمتى نقدر نقول عليهم متوازيان.

39
00:11:34.160 --> 00:11:38.640
وبكده اتكلمنا عن المستقيمات المتوازية والمستقيمات المتعامدة.


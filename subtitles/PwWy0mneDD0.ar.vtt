WEBVTT
Kind: captions
Language: ar

00:00:01.740 --> 00:00:03.660
يلا يا أبو يزن رح تتأخروا

00:00:03.800 --> 00:00:06.000
يلا يلا، الولاد جاهزين؟

00:00:06.080 --> 00:00:08.160
جاهزين. شو هادا الكيس؟

00:00:08.300 --> 00:00:13.720
آآه؟ ولا شي شوية أغراض لأنه اليوم عندي ضغط كثير بالشغل

00:00:13.760 --> 00:00:17.280
ويمكن كمان أتأخر، يلا نادي الولاد بلاش نتأخر

00:00:17.340 --> 00:00:20.260
رنا! يزن! يلا البابا عم بيستناكم

00:00:21.880 --> 00:00:22.940
جاهزين

00:00:25.060 --> 00:00:26.020
صباحو أبو يزن

00:00:26.080 --> 00:00:27.140
صباح الخير

00:00:35.600 --> 00:00:37.780
أقعد أبو يزن رح أشرح لك كل شي

00:00:41.320 --> 00:00:45.600
مش قلت لكم ما تتأخروا عند الجيران هالقد عيب ماما أهلهم بدهم يرتاحوا

00:00:45.660 --> 00:00:48.320
ماما إنتي قلتي لي بس يجي أبوهم منروح

00:00:48.440 --> 00:00:50.300
وأبوهم كثير عم بيتأخر بالشغل

00:00:50.460 --> 00:00:54.000
غريب، عاد أبو يزن عادة بخلص شغله بكير

00:00:54.120 --> 00:00:56.720
يزن بيقول لي أبو عم بيرجع تعبان كثير

00:00:56.760 --> 00:00:57.900
الله يعطيه العافية

00:00:57.920 --> 00:00:59.960
كل الأهل بيهلكوا عشان ولادهم

00:01:00.080 --> 00:01:03.580
أهم إشي إنه رجع أبوهم جايبلهم كل إشي طلبوه

00:01:03.720 --> 00:01:06.260
هدايا وأشياء زاكية نيالهم

00:01:06.340 --> 00:01:07.360
شو قصدك يعني؟

00:01:07.460 --> 00:01:10.460
ههه بمزح إنت أحسن أب بالعالم

00:01:11.500 --> 00:01:14.580
أسكتي يا أم سند إنصاف عم تبدع بالمدرسة

00:01:14.620 --> 00:01:18.840
طلعت الأولى يا حبيبتي. قولي لي سالي شو ترتيبها بصفها؟

00:01:18.880 --> 00:01:20.220
علاماتها منيحة كثير

00:01:20.300 --> 00:01:24.220
أنا دايماً بقول لهم المهم تعملوا كل جهدكم ومش مهم العلامة

00:01:24.540 --> 00:01:26.980
إيه؟ هذه أم يزن خليني أروح أفتح لها

00:01:30.940 --> 00:01:32.740
مرحبا يا أحلا جارات

00:01:32.840 --> 00:01:35.480
ميت أهلا وسهلا زمان عن هالجمعة الحلوة

00:01:35.520 --> 00:01:38.760
مزبوط بس أنا قلت أكيد أم يزن بتكون مشغولة

00:01:38.820 --> 00:01:40.640
الله يكون بيعونك على اللي صار معك

00:01:40.680 --> 00:01:41.760
عن شو عم تحكي؟

00:01:41.760 --> 00:01:43.400
يوه؟ عن شغل أبو يزن

00:01:43.480 --> 00:01:46.760
مهو ابن خالي تامر صاحبه طلع بيشتغل مع أبو يزن

00:01:46.980 --> 00:01:49.340
صاحبه مدير قسم ما شاء الله عليه

00:01:49.500 --> 00:01:52.840
مدير وضله مدير، هو حكالي القصة

00:01:52.920 --> 00:01:53.640
قصة شو؟

00:01:53.700 --> 00:01:57.680
مزبوط إنو أبو يزن بعد ما كان مدير مستودع قد الدنيا

00:01:57.740 --> 00:02:00.720
نزلوا له وظيفته ليصير يحمل وينزل بظاعة؟

00:02:00.860 --> 00:02:03.140
لا مش مزبوط حكيك!

00:02:03.220 --> 00:02:06.940
أبو يزن كل يوم بلبس البدلة الصبح وبيطلع على شغله كالعادة

00:02:07.000 --> 00:02:07.880
ما في إشي جديد

00:02:08.120 --> 00:02:11.080
إييه، طب يا جماعة شو بتحبوا تشربوا؟

00:02:11.240 --> 00:02:13.520
معلش أنا لازم أطلع هلا بوصلوا الولاد

00:02:13.620 --> 00:02:17.140
بس أم يزن ما لحقنا نشرب أي إشي، بصير هيك تطلعي؟

00:02:17.640 --> 00:02:20.040
خيرها بغيرها أم سند يلا سلام

00:02:20.780 --> 00:02:22.340
ييي لا تكون زعلت

00:02:22.440 --> 00:02:25.740
شو هالحكي أم إنصاف ما بصير نحكي إشي مش متأكدين منه

00:02:25.940 --> 00:02:28.340
وإفرضي الحكي مزبوط الشغل مش عيب

00:02:28.380 --> 00:02:29.980
ما بصير نعير حدا بشغله

00:02:30.080 --> 00:02:32.600
بعدين مبين أم يزن ما عندها علم بالموضوع

00:02:32.720 --> 00:02:36.040
أنا مش قصدي بعدين يعني شو أنا جايبة الحكي من بيت أهلي

00:02:36.120 --> 00:02:37.820
هيك بيقولوا يا سلام

00:02:39.360 --> 00:02:43.360
أنا لازم أروح أشتري شوية أغراض، أم سند إذا عرفتي شي قولي لي ها؟

00:02:44.580 --> 00:02:48.060
أول ما نوصل على البيت كلنا لازم نغسل إيدينا منيح

00:02:50.100 --> 00:02:53.100
سند ما تحط إيدك بفمك قبل ما تغسل

00:02:53.320 --> 00:02:56.000
يييي أهلين بالولاد الحلوين

00:02:56.100 --> 00:02:58.000
يزن ورنا قدروا تعب أبوكم

00:02:58.160 --> 00:03:00.240
طول نهاره عم يعتل ويحمل عشانكم

00:03:01.920 --> 00:03:04.520
ألف سلامة عليك، في وجع؟

00:03:04.580 --> 00:03:08.460
لا الحمد لله أحسن بس أول ما وقعت كنت مش قادر أدعس عليها

00:03:08.580 --> 00:03:11.780
أنا مش فاهمة، ليش ما قلت لي شو صار معاك بالشغل؟

00:03:11.940 --> 00:03:15.100
ما كنت بدي إياكم تحسوا بأي تغيير ولا كنت بدي أزعجك

00:03:15.180 --> 00:03:18.460
بس يا أبو يزن مت بصير ما تخبرني شو بصير معك

00:03:18.600 --> 00:03:20.480
أنا لازم أكون أول وحدة بعرف

00:03:20.680 --> 00:03:22.120
معقول أسمع من الناس؟

00:03:22.280 --> 00:03:25.280
مزبوط معك حق سامحيني الموضوع كان صعب علي

00:03:25.280 --> 00:03:29.160
إنو أكون مدير وأرجع بالسلم الوظيفي لورا مش إشي سهل

00:03:29.300 --> 00:03:31.200
فاهمة عليك فاهمة

00:03:31.480 --> 00:03:33.260
وإنتي عارفة كيف الوضع الاقتصادي

00:03:33.260 --> 00:03:35.360
قلت وين هلا بدي ألاقي شغل ثاني

00:03:35.500 --> 00:03:37.960
فلما قالوا لي إنو بدهم يسكروا القسم

00:03:38.060 --> 00:03:40.820
وإنو في شاغر واحد بقسم التحميل والتنزيل

00:03:40.900 --> 00:03:45.000
وإنو ما رح ينزل راتبي إذا بداوم كل يوم ساعات أطول فقبلت

00:03:45.260 --> 00:03:46.780
مزبوط كان لازم أقول لك

00:03:47.000 --> 00:03:49.640
يعطيك العافية حبيبي قرارك كان صح

00:03:49.780 --> 00:03:55.640
هلأ المهم إني عرفت ليش صاير توسخ أواعي كثير وكندرتك دايماً مغبرة

00:03:55.860 --> 00:03:57.680
ههههههه

00:03:57.880 --> 00:04:01.980
مرحبا جايين نشرب عندكم فنجان القهوة اللي ما شربناه الصبح

00:04:02.120 --> 00:04:04.900
أهلا وسهلا بأم سند وأبو سند تفضلوا

00:04:05.160 --> 00:04:06.860
تعالي أم سند نعمل قهوة تعالي

00:04:06.920 --> 00:04:09.900
أبو يزن إنت اللي عملته مية بالمية صح

00:04:10.180 --> 00:04:11.680
عشان عيلتك وولادك

00:04:11.760 --> 00:04:15.800
آآخ بس ما إنت شايف كيف صارت الناس تحكي فيش إشي بيتخبى

00:04:15.920 --> 00:04:20.000
أي أنا عشان ولادي وعيلتي مستعد أشتغل أي شغلة

00:04:20.120 --> 00:04:21.400
ما في بالشغل عيب

00:04:21.520 --> 00:04:23.040
وما ترد على الحكي الفاضي

00:04:23.160 --> 00:04:25.940
هسا مش عارف شو بدي أعمل مع إصابتي برجلي

00:04:26.240 --> 00:04:28.060
تفضلوا أحلا فنجان قهوة

00:04:28.180 --> 00:04:30.620
يسلموا أم يزن، مش الدكتور أعطاك إجازة؟

00:04:30.760 --> 00:04:34.880
المشكلة إنو عندي بكرة تنزيل حمولة وإذا ما سلمتها رح يجيبوا حدا بدالي

00:04:34.960 --> 00:04:36.060
خايف أخسر الشغل

00:04:36.120 --> 00:04:39.940
ولا يهمك الموضوع عندي الحمولة رح تنزل وما رح تخسر شغلك

00:04:41.060 --> 00:04:43.600
أيوة هدول الكراتين حطوهم هون

00:04:43.700 --> 00:04:45.700
حاضر معلم، شيل

00:04:47.120 --> 00:04:49.720
شو هذا؟ كثير ثقيلة

00:04:49.800 --> 00:04:50.780
يا زلمة شد حيلك

00:04:52.000 --> 00:04:53.320
هيني شادد

00:04:54.720 --> 00:04:57.540
عرفنا أنكم عم بتحملوا وجايين نساعدكم

00:04:57.600 --> 00:04:59.580
هات الدفتر أسجل أرقام الكراتين

00:05:00.540 --> 00:05:03.400
شكراً يا نشامى شكراً يا أحلا جيران

00:05:05.840 --> 00:05:08.860
منحب نحيي كل الأهل اللي بيشتغلوا وبيتعبوا

00:05:08.860 --> 00:05:11.800
عشان يوفروا حياة كريمة لعيلتهم وأولادهم

00:05:11.900 --> 00:05:13.820
وما تنسوا تعملوا لنا سبسكرايب


WEBVTT
Kind: captions
Language: ar

00:00:00.000 --> 00:00:02.940
غير حياتك مع أسلوب

00:00:02.940 --> 00:00:07.940
أهلا بيكم في الحلقة رقم ٧ من برنامج: أسلوب في رمضان

00:00:07.940 --> 00:00:09.620
وحلقة بعنوان: إشكرني شكرا

00:00:09.620 --> 00:00:13.360
سؤال ليك: هل ليك صاحب أو قريب أو إنسان بتحبه بجد

00:00:13.360 --> 00:00:16.800
وحاسس إن ربنا بيحبك إنه بعت الإنسان ده في حياتك؟

00:00:16.800 --> 00:00:18.840
الإجابة هاتختلف من واحد لواحد…

00:00:18.840 --> 00:00:22.080
لأن في ناس مننا بتعرف تلاحظ الناس الجميلة اللي حواليها

00:00:22.080 --> 00:00:25.060
وناس مننا  مابتكونش مقدرة أد إيه هما محظوظين

00:00:25.060 --> 00:00:28.160
بوجود ناس فعلا نادرة في حياتهم… ناس جميلة بجد

00:00:28.160 --> 00:00:29.780
لكن اللي إحنا متأكدين منه

00:00:29.780 --> 00:00:33.420
إن إنت محتاج تدور على شخص جميل يكون صاحب ليك

00:00:33.420 --> 00:00:38.340
إنت فعلا محتاج شخص يكون قلبه طيب مش بتاع مصلحته… بيعامل الناس بقلبه

00:00:38.340 --> 00:00:42.520
إنت بجد… محتاج تدور على شخص يكون الإبتسامة على وشه دايما

00:00:42.520 --> 00:00:44.200
يشجعك لما الدنيا تقفل

00:00:44.200 --> 00:00:47.660
يبتسم في وشك ويديك أمل ويخرجك من أي موقف صعب

00:00:47.660 --> 00:00:52.180
إنت أكيد محتاج صفات كتيرة جدا في صديق يكون جانبك دايما

00:00:52.180 --> 00:00:55.500
صفات عكس الصفات اللي في الناس اللي حواليك ومش بتحبهم

00:00:55.500 --> 00:00:59.880
إنت محتاج بني آدم بجد يكون معاك في رحلتك في الحياة

00:00:59.880 --> 00:01:04.180
وأهم حاجة… إنه يكمل معاك الحياة وعمره ما يسيبك ويمشي أبدا

00:01:04.180 --> 00:01:09.340
لو لقيت الصديق الجميل ده… تأكد إنه هايغير حياتك كلها للأحسن

00:01:09.340 --> 00:01:14.300
هايغيرك إنت نفسك للأحسن… وهاتكون لصديقك ده… أجمل صديق

00:01:14.300 --> 00:01:18.360
هاتحافظ عليه بجد… وإنت كمان هاتتمنى إنك تعمل كل اللي تقدر عليه

00:01:18.360 --> 00:01:21.520
علشان ترد له الخير والحب اللي بيوصله لك

00:01:21.520 --> 00:01:24.380
لو الشخص ده لسه صعب إنك تلاقيه لغاية دلوقتي

00:01:24.380 --> 00:01:26.760
يبقى إنت اللي لازم تكون الشخص ده

00:01:26.760 --> 00:01:30.300
إنت الشخص الوحيد اللي هايكون معاك طول العمر

00:01:30.300 --> 00:01:34.900
إنت ممكن تبتسم لنفسك كل يوم الصبح وتدي لنفسك أمل في الحياة

00:01:34.900 --> 00:01:39.440
إنت ممكن تشجع نفسك على عمل الخير… وتقول لنفسك… يالا نقوم ونعمل خير

00:01:39.440 --> 00:01:44.560
إنت ممكن تتحرك وتشوف إنت كنت تتمنى صديقك يعمل لك خير إيه بدون مقابل

00:01:44.560 --> 00:01:48.880
وتقوم إنت تعمل الخير ده في شخص غيرك بدون مقابل

00:01:48.880 --> 00:01:51.300
زي ما إنت بالظبط محتاج الشخص الجميل ده

00:01:51.300 --> 00:01:53.900
يكون صديق لك… ويكمل الحياة معاك

00:01:53.900 --> 00:01:57.040
كل الناس اللي حواليك محتاجين الشخص ده هما كمان

00:01:57.040 --> 00:01:58.660
والناس اللي حواليك هما كمان

00:01:58.660 --> 00:02:03.160
هايتغيروا جدا جدا لما تكون إنت الشخص الإستثنائي اللي حواليهم

00:02:03.160 --> 00:02:06.140
هما كمان هايتمنوا إنهم يردوا لك الخير والسعادة

00:02:06.140 --> 00:02:09.100
زي بالظبط ما إنت لو عندك صديق بالمواصفات دي

00:02:09.100 --> 00:02:12.920
هاتتمنى ترد له الخير… وهاترد له الخير أضعاف لما يكون في إستطاعتك

00:02:12.920 --> 00:02:16.020
كل الناس اللي حواليك برضه هايعملوا نفس الشيء معاك

00:02:16.020 --> 00:02:18.740
لما تكون إنت الصديق الخير ليهم

00:02:18.740 --> 00:02:21.940
مبروك وظيفتك الجديدة في الحياة دلوقتي حالا

00:02:21.940 --> 00:02:25.660
مبروك بجد إنك هاتكون دلوقتي حالا أفضل صديق لنفسك

00:02:25.660 --> 00:02:27.420
وأفضل صديق للناس اللي حواليك

00:02:27.420 --> 00:02:28.220
إنسان راقي

00:02:28.220 --> 00:02:28.980
إنسان نقي

00:02:28.980 --> 00:02:29.800
إنسان متعلم

00:02:29.800 --> 00:02:33.280
إنسان بتنشر الخير والسعادة والتفاؤل والعلم والخير

00:02:33.280 --> 00:02:36.860
إنسان تنشر الخير… وتكف الشر عنك وعن الناس

00:02:36.860 --> 00:02:37.920
مبروك بجد

00:02:37.920 --> 00:02:42.600
تعالى بقى نحط خطة مع بعض… إزاي نكون فعلا أفضل صديق لنفسنا

00:02:42.600 --> 00:02:46.840
ونخلي أي إنسان فعلا محظوظ إنه يكون في محيط حياتنا

00:02:46.840 --> 00:02:51.280
هات كراسة: أسلوب في رمضان بتاعتك وإكتب معايا الكلام المهم جدا ده

00:02:51.280 --> 00:02:53.640
وفقرة بعنوان: إشكرني شكرا

00:02:53.640 --> 00:02:56.260
في كتاب مشهور جدا أكيد معظمنا يعرفه إسمه

00:02:56.260 --> 00:02:58.660
كيف تكسب الأصدقاء وتؤثر في الناس

00:02:58.660 --> 00:03:00.860
How to win friends and influence people

00:03:00.860 --> 00:03:06.200
في الكتاب ده بيتكلم عن قوة شكر الناس على كل حاجة بسيطة بيعملوها

00:03:06.200 --> 00:03:10.320
وبيقول: إن في واحدة بتقول: أنا أي مرة عملت حاجة مش كويسة في أي شخص

00:03:10.320 --> 00:03:11.720
حتى لو مش بقصدى

00:03:11.720 --> 00:03:15.520
الشخص ده بيعرفني كذا مرة إني عملت فيه حاجة مش كويسة

00:03:15.520 --> 00:03:18.440
بنية منه إني ما أكررش الموضوع ده معاه تاني

00:03:18.440 --> 00:03:21.680
لكن كتيييييير جدا جدا لما بعمل الحاجات الكويسة مع حد

00:03:21.680 --> 00:03:24.080
نادرا لما حد بياخد باله ويشكرها فعلا

00:03:24.080 --> 00:03:27.980
حتى ولو كان بنية إنها تكرر عمل الحاجة الكويسة دي معاه مرة تانية

00:03:27.980 --> 00:03:33.280
القصة دي وضحت للكاتب أد إيه إن كل واحد فينا عنده فرصة كبيرة جدا

00:03:33.280 --> 00:03:37.540
إنه يكون إنسان مميز جدا ومؤثر في كل الناس اللي حواليه

00:03:37.540 --> 00:03:42.700
بمجرد إنه يختار إنه يشكر الناس على كل حاجة بيعملوها كويسة

00:03:42.700 --> 00:03:47.700
لأن لما إنت اللي تختار إنك دائما تقول شكرا لأصدقائك على الحاجات الكويسة

00:03:47.700 --> 00:03:48.880
اللي بيعملوها معاك…

00:03:48.880 --> 00:03:53.100
أولا... هاتدخل السعادة عليهم وهايحبوك فعلا وتكون صديق نادر

00:03:53.100 --> 00:03:57.600
ثانيا…. هايكرروا الموضوع ده معاك علشان إنت صديق جميل وحبوب

00:03:57.600 --> 00:04:02.220
والجميل إنك دائما هاتكون بترد الخير للناس على عملهم الطيب معاك

00:04:02.220 --> 00:04:05.900
أو حتى محاولتهم إنهم يعملوا حاجة كويسة حتى لو مانجحوش

00:04:05.900 --> 00:04:07.720
طيب… تعمل إيه بالظبط؟

00:04:07.720 --> 00:04:12.780
إختار حد عمل معاك حاجة كويسة وروح قول له شكر دلوقتي

00:04:12.780 --> 00:04:16.440
روح لمامتك دلوقتي وشوف إيه آخر حاجة جميلة عملتها لك

00:04:16.440 --> 00:04:21.000
وقولها: شكرا يا أمي على تعبك معنا برغم كل تحديات الحياة

00:04:21.000 --> 00:04:25.160
قريب أوي إن شاء الله هايجي اليوم اللي هاتفرحي بتعبك ده معانا

00:04:25.160 --> 00:04:27.440
شوف آخر حاجة باباك عملها لك جميلة

00:04:27.440 --> 00:04:30.420
وروح إشكره عليها وحسسه إنك فرحان ومحظوظ

00:04:30.420 --> 00:04:33.960
على وجود آب بيحفر في الصخر علشان يسعد أسرته

00:04:33.960 --> 00:04:35.620
برغم الظروف وتحديات الحياة

00:04:35.620 --> 00:04:39.540
الأب والأم بيفنوا حياتهم علشان يشوفوك ناجح وسعيد

00:04:39.540 --> 00:04:45.380
آقل كلمة شكر ليهم إنك تعرفهم إنك سعيد بسببهم… وإن شاء الله هاتكون ناجح

00:04:45.380 --> 00:04:49.160
روح لكل صديق عمل معاك حاجة كويسة أو حاول يعمل حاجة كويسة

00:04:49.160 --> 00:04:50.440
مهما كانت بسيطة…

00:04:50.440 --> 00:04:54.840
وإبعتله رسالة غريبة دلوقتي حالا على الواتس آب ولا اي بطيخ وقوله

00:04:54.840 --> 00:04:56.720
شكرا يا أسطى على إنك صاحب تنين بجد

00:04:56.720 --> 00:04:58.420
شكر على آجرة المواصلاات اللي دفعتها ليا

00:04:58.420 --> 00:05:00.200
او لأنك جيبتيلي ورق أذاكر منه

00:05:00.200 --> 00:05:02.620
وأشكره على أخلاقه الطيبة وعمله للخير

00:05:02.620 --> 00:05:06.000
وعرفه إن مش كل الناس عندها صاحب بيعمل الخير

00:05:06.000 --> 00:05:09.820
حتى لو حد من أصدقائك بيعمل حاجة كويسة من غير مايكون بيعملها لك

00:05:09.820 --> 00:05:12.220
إشكره عليها لأنه قدوة للخير

00:05:12.220 --> 00:05:14.720
إشكر صديقك اللي مش بيدخن وقوله

00:05:14.720 --> 00:05:17.980
الحمد لله إن إنت فعلا إنسان راقي ومش بتدخن

00:05:17.980 --> 00:05:20.340
وإلا كنت هاتكون سبب في تدخيني أنا كمان

00:05:20.340 --> 00:05:24.020
إشكري صاحبتك اللي بتروحي تحكي لها مشاكلك وهمومك وخناقاتك

00:05:24.020 --> 00:05:29.640
وبتسمعك وتهديكي… وساعات تسخنك… نادر لما تلاقي صديقة كده

00:05:29.640 --> 00:05:33.600
إنت كده هاتكون صديق وفي جدا ليهم

00:05:33.600 --> 00:05:37.220
وهما هايكونوا محظوظين جدا بصديقهم الجديد

00:05:37.220 --> 00:05:40.420
اللي فاهم إزاي يكون صديق كويس لأصدقائه

00:05:40.420 --> 00:05:42.480
وكمان بيدخل السعادة على قلوبهم

00:05:42.480 --> 00:05:45.480
مستني إيه… قوم خليك صديق خير لنفسك ولكل اللي حواليك

00:05:45.480 --> 00:05:48.340
ووصل الحلقة دي لكل أصدقائك ولكل معارفك

00:05:48.340 --> 00:05:52.380
إعمل منشن لكل واحد مهم في حياتك… وشير الحلقة دي في الخير

00:05:52.380 --> 00:05:56.740
وأكيد ماتنساش قبل ماتعمل أي عمل كويس… إنك تجدد نيتك

00:05:56.740 --> 00:06:01.820
وتفتكر إنك بتعمل الخير ده عبادة وطاعة لله

00:06:01.820 --> 00:06:03.820
ورمضان كريم


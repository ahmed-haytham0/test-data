WEBVTT
Kind: captions
Language: ar

00:00:00.067 --> 00:00:04.304
إتكلمنا الحلقة اللي فاتت إن إزاي (روبرت بوفال) أثبت إن أهرامات الجيزة مُتطابقة مع نسق حزام أوريون

00:00:04.938 --> 00:00:09.475
وبعد بحث طويل في متون الأهرام أثبت كمان إن نهر النيل مُتطابق مع مجرة درب التبانة

00:00:10.109 --> 00:00:15.249
وإن الأهرامات السبعة المُمتدة من أبو رواش لحد دهشور مُتطابقين مع سبع نجوم في السماء

00:00:15.659 --> 00:00:19.413
ونشر اللي وصله في مجلة أثرية علمية، وكان قرر إنه يتوقف عند النقطة دي

00:00:19.649 --> 00:00:26.021
لكن بعد أعوام من نشره لنظريته .. كنا دخلنا في بداية التسعينات، الفترة دي كانت بداية ظهور الكمبيوتر الشخصي في كل بيت

00:00:26.355 --> 00:00:33.394
صاحبنا روبرت إشترى برنامج كمبيوتر إسمه سكاي جلوب، البرنامج ده كان بيستعمله الفلكيين لمعرفة مواقع النجوم في فترات معينة من الزمن

00:00:34.161 --> 00:00:40.499
فالبرنامج عبر مجموعة حسابات بيقدر يوريك شكل المجموعات النجمية وتغير أماكنها اللي بتحصل بسبب حركة الأرض

00:00:40.699 --> 00:00:46.971
يعني بمعنى تاني ممكن تشوف مكان النجوم هيبقى عامل ازاي بكره وبعده وممكن تشوف شكلها بعد ألف سنة

00:00:47.205 --> 00:00:55.745
من خلال برنامج سكاي جلوب رجع روبرت للعصر المعروف رسميًا إنه عصر بناء الأهرامات
اللي هو تقريبًا 2500 ق.م .. لكنه لاحظ ملاحظة غريبة!

00:00:55.911 --> 00:01:00.915
ملاحظة خلِتُه يسأل نفسه، هل ممكن الأثريين يكونوا أخطأوا في تحديد عُمر الأهرامات؟

00:01:11.357 --> 00:01:18.696
في الستينات، خرجت نظرية مُهمة على إيد إتنين باحثين، باحث مصريات إسمه (أليكسندر بدوي)، ومُتخصصة فلك إسمها (فيرجينا ترِمبل)

00:01:19.130 --> 00:01:23.533
بتقول إيه النظرية دي؟، معروف إن الهرم الأكبر فيه أربع فتحات بتسمى فتحات التهوية

00:01:23.767 --> 00:01:30.572
بالحسابات الفلكية لقوا إن الفتحتين اللي في غرفة الملك بيشاوروا على النطاق النجم الأكبر في حزام أوريون ونجم الثعبان

00:01:30.672 --> 00:01:34.709
والفتحتين اللي في غرفة الملكة بيشاوروا على نجم الشِعرى والنجم القطبي

00:01:34.839 --> 00:01:37.434
لكن اللي يهمنا دلوقتي الفتحة اللي في غرفة الملك

00:01:37.434 --> 00:01:42.782
بالحسابات لقوا إن نجم النطاق بيمر أمام الفتحة اللي في غرفة الملك سنة 2500 ق.م

00:01:43.416 --> 00:01:49.129
ودي أحد الأسباب اللي خلِت بعض الناس مُتمسكة بتاريخ 2500 ق.م كتاريخ لبناء الأهرامات

00:01:49.254 --> 00:01:54.091
هنشوف النظرية دي بوفال هيستفاد منها ازاي قدام، برنامج سكاي جلوب دا قديم جدًا وتطويره وقف من زمان

00:01:54.158 --> 00:01:58.829
لكن إحنا هنستعمل برنامج مُشابه أحدث عشان نشوف إيه هي الحاجة الغريبة اللي لفتت نظره

00:01:59.195 --> 00:02:04.339
البرنامج اللي هنستعمله إسمه ستيلريوم هو مجاني وبيشتغل على معظم نُظم التشغيل زي ويندوز وأبل

00:02:04.339 --> 00:02:11.784
 وبيقدر يوريلك شكل السماء ومواقع النجوم (100 ألف سنة) قبل أو بعد الميلاد، وموجود في المصادر لو حد حابب ينزله ويستعمله

00:02:12.005 --> 00:02:16.475
هنشغل البرنامج وأول حاجة بنختارها هو المكان اللي إنت عايز تشوف شكل السماء من عنده
 

00:02:16.676 --> 00:02:19.279
فإحنا هنختار منطقة الجيزة اللي الأهرامات فيها

00:02:20.212 --> 00:02:25.316
لكن إنت ممكن تختار أي نقطة في جزء مصر السفلى اللي كان فيه العاصمة القديمة منف

00:02:26.283 --> 00:02:30.019
وتدخل إحداثيات خط الطول وخط العرض اللي ممكن تجيبهم من جوجل ايرث

00:02:30.420 --> 00:02:36.185
لكن أنا بقولك مقدمًا النتيجة مش هتختلف كتير وإحنا هنا للتسهيل هنختار من القائمة منطقة الجيزة

00:02:38.093 --> 00:02:47.586
إحنا دلوقتي واقفين عند أهرامات الجيزة سنة 2019، خد بالك  إن البرنامج مهمته يوريلك السماء بس ملوش دعوة بالأرض، يعني مش هيظهرلك الأهرامات

00:02:47.586 --> 00:02:51.682
 لكن هي المفترض أنها في المكان دا وهنبص دلوقتي في إتجاه الجنوب

00:02:52.571 --> 00:03:00.000
S = South
يعني الجنوب، والمجموعات النجمية اهي ظاهرة قدامي في منطقة تُسمى السماء الجنوبية

00:03:00.377 --> 00:03:03.379
والخطوط دي البرنامج بيعملها لتسهيل التعرف على المجموعات

00:03:04.313 --> 00:03:10.563
عايزين نرجع بالزمن لعام 2500 ق.م، هكتب في السنين 2500 بالسالب

00:03:13.209 --> 00:03:19.892
هو دا شكل السماء في الوقت دا، ممكن نتحرك شوية بالأيام والشهور لحد ما أوريون ودرب التبانة يظهروا قُدامي

00:03:21.964 --> 00:03:25.997
ظهروا فعلًا قُدامي، دا أوريون ودي مجرة درب التبانة هي الخط دا 

00:03:26.631 --> 00:03:30.501
من المعروف إن زاوية محور الأهرامات مع الأفق 45 درجة بالضبط

00:03:31.034 --> 00:03:40.342
لكن الملاحظة اللي روبرت لاحظها في البرنامج، هي لو تخيلنا إن في خط مستقيم خارج من فتحة غرفة الملك، بيشاور على نجم النطاق زي ما أثبت بدوي وفيرجينيا

00:03:41.188 --> 00:03:44.178
هنلاقي إن نسق الأهرامات مش متطابق لحزام أوريون

00:03:45.649 --> 00:03:54.553
يعني هما خلوا فتحة الهرم الأكبر تُشير لنجم النطاق، ومطابقوش باقي الأهرامات
في إختلاف كبير في الزوايا لو قربناها هنلاقي زاويا الميل واضحة

00:03:55.800 --> 00:04:03.460
اللي تحت دا نسق أهرامات الجيزة بزاوية 45 درجة مع الأفق زي ما قولنا
لكن كوكبة أوريون زاويتها 10 درجات تقريبًا، ودا فرق كبير جدًا

00:04:03.994 --> 00:04:10.199
بمعنى تاني إن الأهرامات لو كانت إتبنت سنة 2500 ق.م فعلًا، مكنتش هتتبني بالشكل دا

00:04:10.699 --> 00:04:15.571
لكن كانت هتتبني بزاوية 10 بالشكل دا علشان يطابق أوريون

00:04:16.007 --> 00:04:19.614
ممكن حد يقول ما هما يعني يمكن بنوا 3 أهرامات وخلاص بأي زاوية

00:04:19.873 --> 00:04:27.495
عشان كدا قولنا مفيش أخطاء، مفيش صُدف، مفيش حاجة إتبنت بعشوائية أو إعتباطًا، وكل حاجة كانت خاضعة لتصميم دقيق

00:04:27.616 --> 00:04:29.495
 والزوايا اللي اختاروها كانت لسبب محدد

00:04:29.848 --> 00:04:36.253
طب لو إتحركنا شوية بالتاريخ يمكن في فرق في السنين، هنروح لتاريخ أحدث... روحنا لـ 2400 ق.م

00:04:38.688 --> 00:04:48.431
وصلنا لقبل 2000 ق.م ولسه في فرق كبير في الزوايا، المطابقة مش عايزه تحصل
طيب نجرب نروح لأقدم، هنروح 2600 ق.م

00:04:49.734 --> 00:05:01.339
3 آلاف قبل الميلاد ... وصلنا لحد 3500 ق.م، يعني التاريخ اللي المفترض فيه بدأت الحضارة المصرية بشكلها المعروف، برده المطابقة مش عايزه تحصل، الزاويا مختلفة

00:05:02.240 --> 00:05:10.349
لكن روبرت لاحظ إن فرق الزاويا بدأ يقل كل ما نرجع بالزمن
 هنا بدأ يسأل نفسه إذا كان عُمر الأهرامات المتحدد دا صحيح ولا لأ

00:05:10.947 --> 00:05:18.987
لكن عشان يعرف إجابة السؤال دا بدأ يسأل نفسه، طيب أصلًا هو عُمر الحضارة المصرية نفسه إتحدد إزاي؟، وبدأ يدور على الإجابة في الكتب والمراجع

00:05:19.466 --> 00:05:29.695
(شامبليون) اللي وضع قواعد فك الهيروغليفية كان رأيه إن بداية الحضارة المصرية بشكلها المعروف، كان مع عصر الأسرة الأولى سنة 5867 ق.م 

00:05:30.375 --> 00:05:35.466
بعدها العالم الألماني (كارل ليبسيوس) حركها ل 3892 ق.م 

00:05:36.901 --> 00:05:41.321
(أوجست مارييت) اللي هو مؤسس المتحف المصري رجعها لـ 5004 ق.م

00:05:41.972 --> 00:05:45.682
زميله (د. بروجش) خلاها 4400 ق.م

00:05:46.142 --> 00:05:52.046
في النهاية أصبح تاريخ 3200 ق.م تقريبًا هو التاريخ اللي بيتخذه حاليًا معظم الأثريين

00:05:52.347 --> 00:05:58.741
كتاريخ مُعتمد لبدء الحضارة المصرية بتوحيد المملكتين على يد الملك مينا نارمر مؤسس الأسرة الأولى

00:05:59.285 --> 00:06:11.262
الأرقام والتقديرات فيها تفاصيل كتير، لكن في مجملها عبارة عن خليط من فهم النصوص التوراتية والإنجيلية عن سنين الحكم وأعمار الملوك والأنبياء وتخمينات وتقديرات شخصية بتختلف من واحد للتاني

00:06:12.000 --> 00:06:21.069
لحد النهارده ما زال فيه تباين في الأرقام بين المراجع 
ولذلك دايمًا في المراجع الأجنبية بيحط لك حرف سي أو سي ايه قبل السنة، إختصار كلمة تقريبًا

00:06:21.547 --> 00:06:32.250
ومعناها إن التاريخ ده تقريبي، يعني مش بالظبط، وده لإن مفيش وثائق دامغة بنعتمد عليها في التواريخ لكن كلها ترجيحات وكل كتاب بيستند لرأي غير التاني

00:06:32.578 --> 00:06:36.548
السؤال دلوقتي .. هل قدماء المصريين تركوا لنا وثائق خاصة بعمر الحضارة؟

00:06:37.049 --> 00:06:44.621
في المتحف المصري بمدينة تورين بإيطاليا توجد واحدة من أهم البرديات
 حصل عليها رحالة إيطالي  إسمه دروفتي في أوائل القرن 19

00:06:45.200 --> 00:06:49.601
البردية للأسف مُهشمة ومنعرفش بالتحديد هل إتهشمت قبل أو بعد إكتشافها

00:06:49.926 --> 00:07:00.400
 البردية بتحتوي على أكثر من 340 اسم ملك من ملوك مصر، وتحت كل منهم عدد سنوات حكمه، وتبدأ بعصر يُسمى عصر الآلهة بمقدار 7000 آلاف سنة

00:07:00.601 --> 00:07:08.574
لحد دلوقتي مش مفهوم يعني إيه عصر الآلهة، وايه المقصود بالآلهة تحديدًا، ولو كانت البردية دي سليمة كانت هتبقى أهم وثيقة تؤرخ للتاريخ المصري

00:07:09.074 --> 00:07:18.582
تعليقًا على البردية دي، كتب د. سليم حسن في موسوعة الحضارة المصرية إن البردية ذكرت عدد كبير من الملوك النكرات، يعني الملوك اللي منعرفش عنهم أي حاجة

00:07:19.482 --> 00:07:26.655
هيرودوت اللي نقل عن كهنة مصر، إن 340 ملك حكموا 11340 سنة، خد بالك من الرقم

00:07:27.555 --> 00:07:37.663
الوثائق التانية اللي عندنا اللي بتؤرخ لعمر الحضارة جتلنا من مانيتون السمنودي .. مؤرخ مصري، على درجة كبيرة من العلم .. طلب منه بطليموس الثاني كتابة وتبويب التاريخ المصري القديم

00:07:38.276 --> 00:07:47.505
إستعان المؤرخ مانيتون وقتها بالوثائق والسجلات اللي موجودة في المعابد المصرية، النسخة الأصلية لكتاب مانيتون للأسف ضاعت للأبد في حريق مكتبة اسكندرية في العصر الروماني 

00:07:48.205 --> 00:07:52.275
لكن من حُسن الحظ إن بعض المؤرخين نقلولنا مُقتطفات من كتابات مانيتون

00:07:52.875 --> 00:08:02.316
من ضمن اللي نقله المؤرخين دول، هو إن تقسيمه وتبويبه لملوك الحضارة المصرية، بيرجع مش بس لـ 3000 سنة، لكن بيرجع لما يقرب من 30 ألف سنة

00:08:02.729 --> 00:08:11.557
فنقل المؤرخ يوسابيوس القيصري عن مانيتون إنه ذكر 3 حقب قبل عصر الأسرات اللي البعض بيسيهم خَطأً بالفراعنة، لكن التسمية الصحيحة هي عصر الأسرات

00:08:11.763 --> 00:08:19.937
الثلاث حُقب دول هم المُبجلون، شِمسوحور أو أتباع حورس، وملوك العهد، بمجموع 28 ألف سنة

00:08:20.230 --> 00:08:26.669
لدرجة إن يوسابيوس شكك في رواية مانيتون من ضخامة الرقم وقال إنه أكيد كان يقصد 28 ألف شهر مش سنة

00:08:27.836 --> 00:08:34.666
في رواية المؤرخ ديودورس الصقلي مؤرخ تاني نقلًا عن مانيتون إدى 33 ألف سنة قبل الملك مينا

00:08:34.975 --> 00:08:43.911
يعني عُمر الحضارة ككل حسب نقل ديودورس بيوصل ل 36 ألف سنة
ومؤرخين تانيين نقلوا كلام مُشابه، بأرقام تُقدر بعشرات الآلاف

00:08:44.229 --> 00:08:53.056
فلو بصينا على الخط الزمني للتاريخ المصري من ميلاد السيد المسيح  
قبله العصر الروماني .. قبله البطلمي .. قبله كان عصر الأسرات

00:08:53.690 --> 00:09:04.666
وقبله كان مجموعة من الحضارات والمجتمعات اللي عايشة مُتفرقة من غير دولة مركزية زي نقادة والبداري وغيرها، وقبل كده المفترض إنها مرحلة ما قبل التاريخ ومنعرفش عنها أي حاجة

00:09:52.270 --> 00:10:01.944
أتباع حورس، ملوك العهد، عصر المُبجلين، وقبله عصر الآلهة
حُقب وعصور مجهولة من التاريخ المصري بيتم تجاهلها كأنها مش موجودة

00:10:02.345 --> 00:10:10.851
زي ما شوفنا البردية دي مذكورة من قبل عُلماء بوزن د.سليم حسن، ود. أحد فخري، وغيرهم كتير، يعني إحنا مش بننتكلم عن بردية سرية أو مجهولة

00:10:11.085 --> 00:10:18.694
 لكن في ذكرهم ليها ما بيفسروش هو العصور دي كان مين فيها وإيه إنجازاتهم وراحوا فين، هما بيذكروها كمعلومات مجردة

00:10:19.091 --> 00:10:27.198
فدلوقتي فيه تناقض، بين أرقام مانيتون وبردية تورين من جهة، والأرقام اللي في كتب التاريخ الحالية واللي بتحصر الحضارة المصرية في 3 آلاف سنة

00:10:27.698 --> 00:10:33.369
وبتنسب كل الآثار زي الأهرامات والمسلات والمعابد والتماثيل وغيرها لحقبة عصر الأسرات بس

00:10:33.636 --> 00:10:38.907
مفيش شك إن الأرقام الحالية واللي أخدناها من العلماء الأوروبيين من 200 سنة كانت خاضعة لميول دينية

00:10:39.207 --> 00:10:45.014
بمعنى إن عُمر الحضارة مكنش ينفع يزيد عن 6000 سنة، ودا عُمر البشرية حسب الرواية التوراتية

00:10:45.315 --> 00:10:50.983
وإذا كان هناك اختلاف من اللي نقلوا عن مانيتون بسبب سهو في النقل أو إبداء الرأي الشخصي أو إختلاف التقويم

00:10:51.153 --> 00:11:00.091
لكن مفيش شك إن هناك عصور كاملة من التاريخ المصري لسه مش عارفين عنها أي حاجة، وإن عُمر الحضارة مش 3 آلاف بس، لكنه يُقدر بعشرات الآلاف من السنين

00:11:00.360 --> 00:11:07.530
كل المعلومات دي كانت أمام روبرت بوفال وهو بيفكر في عُمر الأهرامات، إذًا فواضح إن تحديد عُمر الحضارة المصرية ككل، لم يتم على أُسس صلبة

00:11:08.130 --> 00:11:12.421
وإقتصر فهمنا عن الحضارة المصرية على إنها عصر الأسرات فقط أو قبلها بشوية صغيرين

00:11:12.680 --> 00:11:21.374
فوارد جدًا إن الأهرامات تكون أقدم من 2500 ق.م وعلشان كده التطابق محصلش وزاوية الإنحراف كبيرة، أوريون مش مُطابق للأهرامات

00:11:21.674 --> 00:11:27.646
نروح تاني للبرنامج ونحاول نرجع بالزمن، هنرجع من عام 3500 ق.م لقبل كدا

00:11:29.481 --> 00:11:32.616
أهرامات الجيزة في الجنوب بالظبط وهنبدأ نرجع

00:12:08.745 --> 00:12:21.689
التطابق حصل .. .. أهرامات الجيزة مُتطابقة مع أوريون بزاوية 45 درجة مع الأفق .. ونهر النيل متطابق مع درب التبانة بميل 9 درجات، لكن التاريخ هو 10500 قبل الميلاد

00:12:22.656 --> 00:12:29.295
10500 ق.م هو أول توقيت يحصل فيه تطابق بين أهرامات الجيزة وحزام أوريون بنفس الزوايا

00:12:29.795 --> 00:12:39.936
وقت التجربة دي كان صديقه جراهام هانكوك معاه فقال له إحنا إتهاجمنا بس علشان قولنا إن في علاقة بين الأهرامات ونجوم أوريون .. امال لو قولنا إن  الأهرامات عُمرها 10 آلاف سنة هيعملوا فينا ايه؟

00:12:40.337 --> 00:12:49.978
يمكن البرنامج ده فيه مشكلة؟  ممكن .. طيب هات برنامج تاني .. جابوا برنامج تاني طلع نفس النتيجة هات برنامج تالت طلع نفس النتيجة .. دايمًا 10500 سنة قبل الميلاد

00:12:50.311 --> 00:12:56.316
إذًا فبناة الأهرامات سجلوا عمر الأهرامات نفسه في هندسة البناء بشكل غير قابل للمحو ولا للضياع

00:12:56.586 --> 00:13:04.689
طبعًا بكل المقاييس الكشف دا ممكن يعيد كتابة التاريخ المصري مرة تانية
لإنه رجع بععمر الحضارة المصرية قبل عمرها المؤرخ رسميًا بآلاف السنين

00:13:04.923 --> 00:13:13.696
وإن بناة الأهرام مش شرط يكونوا من عصر الأسرات لكن ممكن تكون حقبة مصرية أقدم منهم بكتير، وإن عصر الأسرات دول زينا بالضبط إتولدوا لقوا الأهرامات موجودة

00:13:13.963 --> 00:13:27.741
الموضوع تاني بإختصار، أول توقيت حصل فيه تطابق بين نسق أوريون ونسق أهرامات الجيزة، وبين درب التبانة و نهر النيل، كان سنة 10500 ق.م، وإن دا منطقي جدًا يكون هو العمر الحقيقي للأهرامات

00:13:28.441 --> 00:13:37.549
سنة 1994 نشر ربورت بوفال نظريته في كتاب لغز حزام أوريون، أثار ضجة كبيرة وقتها، وصعد كتابه في سنتها إلى تصنيف أعلى الكتب مبيعًا في إنجلترا

00:13:37.782 --> 00:13:45.322
لكن علماء المصريات الأكاديميين رفضوا النظرية ورفضوا حتى إن هما يناقشوها
وإتهموا روبرت بوفال إنه جاهل وغاوي الشهرة وبيحب الفانتازي

00:13:45.588 --> 00:13:54.996
وفي أكثر من برنامج تلفيزيوني رفض الدكتور زاهي حواس حتى مجرد مناقشة النظرية مناقشة تفصيلية، وإتريق على صاحب النظرية وشاف إن قراءة الكتاب أساسًا تضييع وقت

00:14:41.102 --> 00:14:46.524
مع إحترامنا للدكتور زاهي حواس ولمكانته العلمية الكبيرة، لكن إزاي هننتقد كتاب من غير ما نقرأه

00:14:47.504 --> 00:14:52.868
والحقيقة إننا خسرنا كتير بعدم مناقشة النظرية دي والموضوع تحول من خلاف أكاديمي إلى صراع شخصي 

00:14:53.075 --> 00:15:03.765
ومعرفش كتاب باللغة العربية إتكلم عن النظرية دي بإستثناء كتاب واحد وهو كتاب الأستاذ أنطوان بطرس لغز الهرم الكبير، ولو حد حابب يتعرف على تفاصيل أكتر للنظرية بنصحه يقرا الكتاب ده

00:15:04.017 --> 00:15:08.496
الأستاذ أنطوان بطرس بيقول إن رفض علماء المصريات للنظرية كان لسببين أساسيين

00:15:09.091 --> 00:15:14.759
أولًا المعروف إن علماء المصريات متفقين على إن الأهرامات هي جزء من عقيدة دينية تتصل بالشمس

00:15:15.593 --> 00:15:26.635
أضلع الأهرامات تمثل أشعة الشمس، والأهرامات أشبه بمنصات إقلاع ترشد الملك في طريقه إلى الشمس للإلتحاق بـ (رع)، في رحلته اللي بتتم برده بواسطة مراكب الشمس

00:15:26.869 --> 00:15:34.808
والأهرامات مبنية غرب وادي النيل، يعني جهة غروب الشمس رمز الموت
إذًا فكل شيء يوحي ظاهريًا بإرتباط الأهرامات وطقوسها بالشمس

00:15:35.409 --> 00:15:46.351
لكن نظرية روبرت بوفال بتثبت إرتباط الأهرامات بالنجوم وإن الأهرامات إتبنت غرب وادي النيل مش علشان غروب الشمس ولا حاجة، لكنها علشان مكافئة لنجوم موجودة غرب درب التبانة

00:15:46.684 --> 00:15:53.490
وإن بناة الأهرام أصحاب عقيدة نجمية مش شمسية، وده بيُضعف من إحتمالية إن عصر الأسرات هم من بناة الأهرام

00:15:53.657 --> 00:16:02.836
ثانيًا إن نظرية بوفال بترجع بعمر الأهرامات إلى 10 آلاف سنة ق.م 
وبكده فنظريته دي تهدم تقريبًا علم المصريات اللي إتكتب في آخر 200 سنة

00:16:02.836 --> 00:16:11.124
وآلاف المراجع والنشرات والوثائق والتسجيلات والأبحاث هيتم إعادة النظر فيها
 مش في التاريخ المصري بس، لكن في تاريخ العالم كله

00:16:11.404 --> 00:16:16.508
وزي ما شوفنا من المنقول عن مانيتون، إن في حقب مصرية مُمتدة قبل عصر الأسرات بآلاف السنين

00:16:16.942 --> 00:16:23.614
ووارد جدًا إن بناة الأهرام يكون حقبة منهم، ممكن يكونوا المبجلين أو شمسوحور اللي هما أتباع حورس .. أو أي حقبة تانية

00:16:23.981 --> 00:16:34.055
طيب ليه منعتمدش على كربون 14 في معرفة عُمر الأهرامات ونريح نفسنا، طريقة معرفة عُمر المادة عن طريق كربون 14 تم إكتشافها في الأربعينات وبتستخدم في تقدير عمر الحفريات 

00:16:34.222 --> 00:16:45.599
التأريخ بكربون 14 بيعتمد في قياسه على وجود مادة عضوية، المادة العضوية دي ممكن تكون عظام أو شعر من مومياء، ممكن تكون خشب، ممكن تكون بقايا أطعمة 

00:16:45.599 --> 00:16:48.374
طيب إفرض مفيش مادة عضوية ؟ يبقى مش هنعرف عُمر الحاجة

00:16:48.634 --> 00:16:56.106
ولذلك لما بيحصل قياس بكربون 14 ما بيتمش قياس على الصخر نفسه
 لكنهم بيدوروا على أي مواد عضوية حوالين الحجر يقيسوها

00:16:56.373 --> 00:17:02.912
نرجع لكلام د. مارك لينر أحد أشهر علماء المصريات في حوار مطول على موقعه عن القياس بكربون 14

00:17:03.612 --> 00:17:09.661
ومارك لينر من المؤيدين لفكرة إن الأهرامات إتبنت في عصر الأسرات، سنة 2500 ق.م

00:17:09.996 --> 00:17:17.390
بيقول إيه د. مارك لينر، قال أولًا مفيش طريقة سهلة يُمكن الإعتماد عليها
 لمعرفة عُمر الأهرامات بما فيها كربون  14

00:17:17.612 --> 00:17:22.095
ثانيًا إنهم لما حبوا يعرفوا تاريخ الأهرامات بالكربون المشع عملوا ايه؟

00:17:22.594 --> 00:17:26.401
قاسوا مراكب الشمس، اللي هي معمولة من الخشب اللي هي مادة عضوية

00:17:26.401 --> 00:17:31.668
 قاسوا أوعية فخارية حول الهرم، اللي هي كان فيها بقايا أطعمة مجففة، برده مادة عضوية

00:17:31.902 --> 00:17:39.416
قاسوا بقايا أخشاب محروقة لقوها محشورة بين أحجار الهرم
إنما أحجار الهرم نفسه معمول من صخر المحاجر، مش هينفع نقيسه

00:17:39.674 --> 00:17:47.280
مراكب الشمس أو الأوعية الفخارية أو الهياكل العظمية اللي حواليه، إديت تاريخ تقريبًا في حدود 2500-3000 ق.م

00:17:47.547 --> 00:17:57.522
لإن الأهرامات تعاقب عليها عصور مُختلفة، والحاجات اللي لقوها دي ومن ضمنها مقابر العمال ممكن تكون جت بعد بناء الأهرامات بآلاف السنين، ومش دليل على إنها تنتمي لعصر الأهرامات

00:17:58.122 --> 00:18:05.350
في المتحف النوبي في أسوان فيه آثر غريب عبارة عن بيضة نعامة بترجع لعصر نقادة
 يعني حوالي 4500 سنة ق.م

00:18:06.000 --> 00:18:09.237
البيضة دي تم إكتشافها سنة 1907 في أحد المقابر

00:18:09.786 --> 00:18:20.362
لو بصينا على الرسوم اللي عليها هنلاقي رسم لـ 3 أهرامات شبه أهرامات الجيزة، ونهر زي نهر النيل، لو بصيت على الأهرامات من الجنوب، هتلاقي إن التلاته فعلا 3 غرب وادي النيل

00:18:20.362 --> 00:18:23.820
وإن ترتيبهم من الأكبر للأصغر زي اللي على البيضة بالضبط

00:18:24.343 --> 00:18:30.776
هنلاقي كمان إن نهر النيل اللي مرسوم على البيضة ضيق من الشمال وواسع في الجنوب، يعني نفس صفات حوض النيل

00:18:31.115 --> 00:18:35.521
لوحة الشرح الرسمية في المتحف بتقول إن عُمرها 4500 سنة ق.م

00:18:39.274 --> 00:18:43.737
الرأي الرسمي بيقول إن الرسم ده لا يُمثل أهرامات الجيزة، وإن دي مُجرد صدفة

00:18:43.930 --> 00:18:54.220
والحقيقة أنا لاقيت ناس تانية منهم المتخصص ومنهم الهاوي، لاحظوا نفس الملاحظات دي، وكاتبين برده إن بيضة النعامة دي دليل تاني على إن عُمر الأهرمات أقدم من عُمرها المُعلن

00:18:54.668 --> 00:19:00.238
شوفنا نظرية بوفال الفلكية، شوفنا بردية تورين، شوفنا كلام مانيتون، وشوفنا بيضة النعامة

00:19:00.371 --> 00:19:05.510
وفي أدلة تانية كتير مقولنهاش علشان الوقت ميطولش أكتر من كدا، لكن هنتكلم فيها في حلقات قُدام 

00:19:05.721 --> 00:19:11.353
كلها أدلة بترجع بعمر الأهرامات وعُمر الحضارة المصرية عمومًا لآلاف السنين أكتر من عمرها المُعلن 

00:19:11.788 --> 00:19:18.905
رغم إنتشار النظرية، وإقتناع ملايين الناس على مستوى العالم بيها
 لكنها ما زالت حتى الآن مرفوضة على المستوى الرسمي

00:19:19.299 --> 00:19:26.222
معنى كده إن لما الملك مينا نارمر وحد المملكتين وبدأ عصر الأسرات عام 3200 ق.م

00:19:30.861 --> 00:19:33.909
كانت الأهرامات موجودة بالفعل .. من آلاف السنين 

00:19:34.665 --> 00:19:36.133
نشوفكم الحلقة الجاية إن شاء الله


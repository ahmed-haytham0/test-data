WEBVTT
Kind: captions
Language: ar

00:00:00.600 --> 00:00:01.820
كريستيانو رونالدو

00:00:02.600 --> 00:00:05.960
لو سألنا مشجعين الكورة مين أحسن لاعب كورة دلوقتي؟

00:00:06.880 --> 00:00:09.940
في أغلب الأحيان حيجاوبوا ميسي أو رونالدو..

00:00:10.320 --> 00:00:14.780
في الحلقة ده حنتكلم عن كريستيانو رونالدو دوس سانتوس افيرو

00:00:15.120 --> 00:00:19.380
ملايين من الاولاد الصغيرين في العالم بيحلموا أنهم يبقوا زي كريستيانو

00:00:19.740 --> 00:00:23.500
متعة الأداء، الأهداف الخيالية، الأرقام القياسية، التناسق العضلي،

00:00:23.840 --> 00:00:28.940
السرعة، المهارة، النظام الاحترافي المتميز اللي بيتبعه

00:00:29.200 --> 00:00:34.100
العزيمة الحديدية و الرغبة القوية لتحقيق مزيد من الانتصارات و الانجازات.

00:00:34.440 --> 00:00:39.720
كل ده حاجات تخلينا مبهورين بكريستيانو كواحد من أفضل الرياضيين

00:00:40.100 --> 00:00:44.600
- اتولد في 5 فبراير 1985، في فونشال، في البرتغال

00:00:45.040 --> 00:00:47.740
كان فقير و هو صغير، و كان أصغر اخواته الأربعة

00:00:48.260 --> 00:00:52.140
. والده كان جنايني، و أمه كانت خادمة .. تحديات كتيرة في الحياة

00:00:52.300 --> 00:00:55.780
كان صعب تتخيل معاها أن كريستيانو الصغير حيكبر،

00:00:56.040 --> 00:00:59.060
و يبقي رونالدو اللي نعرفه النهاردة بنجاحاته المتتالية

00:00:59.420 --> 00:01:03.040
و من سن صغير بدأ عشق كريستيانو لكرة القدم

00:01:03.200 --> 00:01:04.780
... كان بينام و هو بيحلم بيها

00:01:04.820 --> 00:01:08.680
كان حلمه أنه في يوم من الأيام يلعب في النادي الملكي... ريال مدريد

00:01:09.340 --> 00:01:11.460
في أولاد تانيين كانوا متميزين في الكورة،

00:01:11.660 --> 00:01:14.340
لكن رونالدو كان مجتهد و دأوب أكتر منهم

00:01:14.560 --> 00:01:16.660
...واحد من المدربين كان بيقول أنهم

00:01:16.860 --> 00:01:21.200
كانوا بيطفوا النور في الجيم بالليل، علشان كريستيانو يروح

00:01:21.720 --> 00:01:24.880
بدأ كريستيانو في اللعب في نادي أندورينا

00:01:25.220 --> 00:01:29.360
من سنة ١٩٩٢ لسنة ١٩٩٥،

00:01:29.600 --> 00:01:32.160
لأن أبوه كان بيخيط ملابس الكورة هناك

00:01:32.440 --> 00:01:35.640
بعدها لعب في نادي صغير برضه، أسمه ناثيونال

00:01:35.980 --> 00:01:39.360
... و تألق رونالدو، و بدأ كشافين الكورة يسمعوا عنه

00:01:39.660 --> 00:01:43.600
... انتقل رونالدو لسبورتينج لشبونة و هو عنده ١٢ سنة،

00:01:44.000 --> 00:01:46.940
مقابل ما يوازي ١٥٠٠ جنيه استرليني..

00:01:47.200 --> 00:01:49.420
كان مبلغ كبير جداً بالنسبة له في الوقت ده

00:01:49.560 --> 00:01:52.800
بذل مجهود مضاعف كريستيانو علشان يثبت نفسه،

00:01:53.140 --> 00:01:56.880
و لما تم ١٤ سنة، اقتنع تماماً أنه علي الأقل

00:01:57.240 --> 00:01:58.960
حيقدر يلعب في دوري الهواة.

00:01:59.260 --> 00:02:01.380
.. لكن الواقع كان أجمل من كده بكتير،

00:02:01.920 --> 00:02:04.720
لأن في ٢٠٠٢ جت الفرصة لكريستيانو

00:02:04.900 --> 00:02:07.280
أنه يلعب أول مباراة للفريق الاول.

00:02:07.460 --> 00:02:10.000
.. وانتهز رونالدو الفرصة، و سجل جونين

00:02:10.220 --> 00:02:13.360
علشان يساعد سبورتينج أنه يكسب ٣-٠

00:02:13.480 --> 00:02:18.240
موهبته جذبت أندية كتير، منها ليفربول، برشلونة، و ارسنال...

00:02:18.460 --> 00:02:21.300
لحد ما انتقل في ٢٠٠٣ لمانشستر يونايتد

00:02:21.660 --> 00:02:24.980
مقابل مقابل أكتر من ١٢ مليون استرليني

00:02:25.420 --> 00:02:27.400
كان رونالدو عند حسن ظنهم،

00:02:27.840 --> 00:02:30.640
و في نهائي كاس الاتحاد الانجليزي سنة ٢٠٠٤،

00:02:31.040 --> 00:02:33.920
سجل كريستيانو اهداف مانشستر الثلاثة الاولى

00:02:34.180 --> 00:02:35.860
وساعدهم على كسب البطولة

00:02:36.200 --> 00:02:40.180
خلال رحلته مع مانشستر، سجل رونالدو ٤٢ هدف،

00:02:40.420 --> 00:02:43.700
و ساعدهم علي الفوز بالبريميرليج ٣ مرات

00:02:44.040 --> 00:02:47.960
-كأس الإتحاد الإنجليزي مرة  - كأس رابطة المحترفين مرتين

00:02:48.300 --> 00:02:53.340
- الدرع الخيرية مرة - دوري أبطال أوروبا مرة -  وكأس العالم للأندية مرة

00:02:54.040 --> 00:02:57.200
و جه الوقت اللي كريستيانو يحقق فيه حلم طفولته

00:02:57.580 --> 00:03:00.440
... الحلم اللي تفهمه سير الكس فيرجسون

00:03:00.660 --> 00:03:04.740
و مرضاش يقف قدام طموح لاعب  موهوب و مجتهد زي رونالدو...

00:03:05.080 --> 00:03:08.140
انتقل كريستيانو، ابن البلدة الصغيرة ميديرة،

00:03:08.300 --> 00:03:11.680
لريال مدريد مقابل ٨٠ مليون جنيه استرليني

00:03:12.960 --> 00:03:18.140
وقت كتابة الحلقة ده، احرز رونالدو ٤١٣ هدف مع ريال مدريد

00:03:18.400 --> 00:03:22.600
.كسب الشامبيونز ليج أربع مرات، و ابطال اوروبا مع البرتغال،

00:03:22.800 --> 00:03:25.940
و علي المستوي الشخصي كسب البالون دور أربع مرات،

00:03:26.180 --> 00:03:27.340
و في انتظار الخامسة

00:03:27.600 --> 00:03:31.240
علي الصعيد الإنساني، كريستيانو بيتبرع لجهات خيرية كتير،

00:03:31.480 --> 00:03:34.100
و ليه مواقف إنسانية مع لاجئين و أطفال في حاجة لمساعدته.

00:03:34.360 --> 00:03:37.620
رفض كريستيانو أنه يعمل تاتوه،

00:03:37.860 --> 00:03:40.520
علشان يقدر يتبرع بدمه بشكل دوري

00:03:40.800 --> 00:03:43.460
رونالدو النهاردة عمره ٣٢ سنة.

00:03:43.580 --> 00:03:45.680
لكن عشاقه لسه مستنيين منه كتير

00:03:45.940 --> 00:03:48.280
دروس كتير بنتعلمها من كريستيانو

00:03:48.460 --> 00:03:53.600
.. أهمها أن بالاصرار و الأجتهاد و رعاية موهبتك، تقدر تحقق كتير

00:03:54.100 --> 00:04:00.160
انتظرونا الحلقة الجاية
مع نجاح جديد و حكاية جديدة من للنجاح حكاية


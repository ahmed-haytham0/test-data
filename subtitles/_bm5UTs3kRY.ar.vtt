WEBVTT
Kind: captions
Language: ar

00:00:00.245 --> 00:00:01.700
أهلا و سهلا بكم

00:00:01.700 --> 00:00:04.900
النهاردة هنتكلم عن الدوامة في البحر.. شكلها إيه و إزاي تخرج منها

00:00:04.900 --> 00:00:07.500
في الفيديو اللي فات اتكلمنا عن التيارات اللي  بتسحبك جوة البحر

00:00:07.500 --> 00:00:12.295
في الفيديو ده بنتكلم عن الظواهر اللي ممكن تسحبك تحت المياة، و هنبدأ النهاردة بالدوامة.

00:00:12.575 --> 00:00:15.000
الدوامة هي مياة بتدور حوالين بعضها بسرعة كبيرة

00:00:15.000 --> 00:00:19.125
أي حاجة بتعوم فيها بتاخدها و تنزل تلف بيها لتحت، و بتحصل في البحار و الأنهار

00:00:19.135 --> 00:00:21.000
الفيديو ده عن دوامات البحر بس

00:00:21.200 --> 00:00:24.695
دوامات الأنهار محتاجة معاملة مختلفة نبقى نغطيها في فيديو تاني إن شاء الله

00:00:24.775 --> 00:00:26.900
دوامة البحر ممكن تحصل لعدة أسباب

00:00:27.000 --> 00:00:32.000
السبب الأول لما بتتقابل تيارات بإتجاهات معاكسة، فبتخلي المياة تلف حول بعضها بالشكل اللي انت شايفة ده

00:00:32.000 --> 00:00:33.385
بتحصل أكتر في المناطق الصخرية

00:00:33.385 --> 00:00:35.400
لو الصخور واقفة في إتجاه التيار

00:00:35.400 --> 00:00:39.225
و ممكن تحصل برده في الممرات الضيقة بين الجزر أو تحت الكباري

00:00:39.225 --> 00:00:43.800
لو الحاجة اللي دخلت في الدوامة كثافتها أقل من المياة الدوامة بتاخدها في النص و بتفضل ماسكاها تحت

00:00:43.800 --> 00:00:48.300
لو الحاجة اللي عايمة كثافتها قليلة أوي أوي عن المياة زي العوامات فالدوامة بتعوم بيها فوق في النصف

00:00:48.300 --> 00:00:53.215
لو الحاجة اللي عايمة كثافتها أكبر من المياة زي البني أدمين فالدوامة هتلف بيها لتحت و ترميها لبرة

00:00:53.215 --> 00:00:54.500
إزاي ننقذ نفسنا منها؟

00:00:54.500 --> 00:00:56.400
أول نصيحة،حاول ماتقعش فيها

00:00:56.400 --> 00:00:59.325
في أماكن معينة مشهورة بالدوامات و بتبقى معروفة لأهل البلد

00:00:59.325 --> 00:01:01.900
فلما تروح تصيف في مكان جديد قبل ما تلبس المايوه و تنط في المياة

00:01:01.900 --> 00:01:06.000
أسأل الناس اللي عايشة هناك عن أي مشاكل في البحر، زي  الصخور و الحفر و السحب و الدوامات

00:01:06.000 --> 00:01:08.255
لو عرفت أن المكان فيه دوامات كتير ماتعومش فيه

00:01:08.255 --> 00:01:10.200
و ماتخاطرش بحياتك، في مليون مكان تاني

00:01:10.200 --> 00:01:14.100
لو انت في البحر و لاقيت المياة بتلف حوالين بعضها جانبك،عوم بأقصى سرعة بعيد عنها

00:01:14.100 --> 00:01:16.775
و أخرج من المياة، و حذر الناس للأن هييجي زيها تاني

00:01:16.775 --> 00:01:20.000
لو الدوامة كانت قريبة منك أوي و دخلت على طرفها من بره

00:01:20.000 --> 00:01:24.400
عوم برده بأقصى سرعة عندك من الجانب، في إتجاه دوران الدوامة، مش عكسها

00:01:24.400 --> 00:01:26.215
لو حاولت تعوم و حسيت انها بتسحبك لتحت

00:01:26.215 --> 00:01:27.500
هتضطر تعمل حاجة صعبة شوية

00:01:27.500 --> 00:01:31.755
تاخد نفس كبير أوي،و تحضن رجلك بالشكل اللي انت شايفه قدامك ده و تسيب نفسك معاها

00:01:31.755 --> 00:01:34.515
ساعتها الدوامة هتاخدك في دورتها لتحت شوية و بعدين ترميك بره

00:01:34.515 --> 00:01:37.000
لأن الكثافة بتاعتك أكبر من كثافة المياة

00:01:37.000 --> 00:01:40.000
لو اتمسكت في الدوامة و انت راكب عوامة أو كاياك

00:01:40.000 --> 00:01:42.500
و العوامة رافعاك على وش المياة، خليك في العوامة

00:01:42.500 --> 00:01:46.115
وحاول تمشي من الجانب اللي في اتجاه الدوامة عشان لو دخلت عكسه هتسقط لتحت

00:01:46.115 --> 00:01:48.700
لو مش عارف تخرج و العوامة لسة على وش المياة

00:01:48.700 --> 00:01:52.500
ممكن تجرب تستنى لما الدوامة تخلص، أو حد يحدفلك حبل تخرج بيه

00:01:52.500 --> 00:01:55.500
لو الدوامة بتسحبك لتحت انت و العوامة و مارمتكومش برة

00:01:55.500 --> 00:01:57.400
خد نفس كبير أوي، و أخرج من العوامة

00:01:57.400 --> 00:02:00.600
و احضن رجلك زي ما شرحنا من شوية و استنى لحد ما الدوامة ترميك برة

00:02:00.600 --> 00:02:04.305
مش عايز الناس تقلق لأن زي ما قلنا الأماكن اللي فيها الدوامات بتبقى معروفة

00:02:04.305 --> 00:02:07.700
فاسأل الناس اللي عايشة في البلد عن طبيعة البحر قبل ما تنزل المياة

00:02:07.700 --> 00:02:09.000
و ربنا يحفظنا جميعا

00:02:09.000 --> 00:02:11.000
السلام عليكم


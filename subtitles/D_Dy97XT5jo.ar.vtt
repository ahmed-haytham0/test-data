WEBVTT
Kind: captions
Language: ar

00:00:01.566 --> 00:00:06.599
بسم الله الرحمن الرحيم
أهلا بيكم وحلقة جديدة من برنامج بالحرف الواحد

00:00:06.600 --> 00:00:09.500
العلم والدين والحياة

00:00:09.500 --> 00:00:11.766
تلت اضلاع لمثلث

00:00:11.766 --> 00:00:16.099
المثلث ده طول ما هو متكامل بأضلاعه التلاتة

00:00:16.100 --> 00:00:20.033
العلم والدين والحياة نضمن حياة سوية

00:00:20.033 --> 00:00:27.499
مستقرة مطمئنة بس مين يفهم ومين ياخد باله أن لازم يكون 
دايما المثلث متساوي الأضلاع

00:00:27.500 --> 00:00:31.200
حلقة النهاردة عن تأمل شئ عجيب

00:00:31.200 --> 00:00:34.600
شئ عجيب في الدين وفي العلم وفي الحياة

00:00:34.600 --> 00:00:38.000
تأمل حركة الجبال

00:00:38.000 --> 00:00:40.700
القرآن يا جماعة له طريقة جميلة جدا في التشبيه

00:00:40.700 --> 00:00:45.166
لما تكون فيه فكرة صعبة يقوم القرآن ضارب فكرة تانية سهلة

00:00:45.166 --> 00:00:51.266
يشبه دي بدي لتوصيل المعنى لعقلك بسهولة وبساطة فتحس 
أنك فهمته

00:00:51.266 --> 00:00:54.832
يقول الله سبحانه وتعالى على موضوع الجبال

00:00:54.833 --> 00:00:58.933
وله الجوار المنشآت في البحر كالأعلام

00:00:58.933 --> 00:01:02.266
الآية معناها بالحرف الواحد

00:01:02.266 --> 00:01:07.766
يعني معاني الكلمات في بعض المعاجم
المعجم الي هو معجم اللغة

00:01:07.766 --> 00:01:10.766
الي هو مش تفسير
أنا مش هتكلم في التفسير

00:01:10.766 --> 00:01:14.599
أنا بتكلم بالحرف الواحد المعجم بيقول أيه

00:01:14.600 --> 00:01:18.600
الآية بتقول: وله الجوار المنشآت في البحر كالأعلام

00:01:18.600 --> 00:01:23.600
الجوار هي السفن والمنشآت هي المحملات بالبضائع

00:01:23.600 --> 00:01:28.100
يعني الجوار المنشآت هي السفن المحملة بالبضائع

00:01:28.100 --> 00:01:32.266
كالأعلام في المعجم في بعض المعاجم

00:01:32.266 --> 00:01:39.866
الأعلام كالجبال دا المعنى في اللغة بدون أي تفسير خالص

00:01:39.866 --> 00:01:43.166
ممكن تتأمل معايا تشبيه القرآن؟

00:01:43.166 --> 00:01:48.999
بيشبه السفن المحملة بالبضائع بالجبال

00:01:49.000 --> 00:01:52.933
تأمل فهمت حاجة؟
لأ مفهمتش حاجة

00:01:52.933 --> 00:01:58.266
إيه علاقة السفن المحملة بالبضائع بالجبال؟
دي حاجة ودي حاجة

00:01:58.266 --> 00:02:02.699
روح لضلع العلم وشوف العلم بيقول إيه في القصة دي

00:02:02.700 --> 00:02:08.933
هتبص تلاقي أن فيه اتنين من العلماء مختلفين الأتنين درسوا 
الموضوع دوا

00:02:08.933 --> 00:02:14.766
واحد اسمه توم جاريسون والتاني اسمه مايكل الابي

00:02:14.766 --> 00:02:19.432
الأتنين مايكل الابي وتوم جاريسون كل واحد منهم ألف كتاب

00:02:19.433 --> 00:02:26.499
امتى؟ من ميت سنة من عشرين سنة من عشر سنين
سنة 2013 و 2014

00:02:26.500 --> 00:02:30.566
يعني أحدث شئ اتكتب عن علاقة الشبه

00:02:30.566 --> 00:02:36.432
هما كاتبين ايه تخيلوا؟ عن علاقة الشبه بين الجبال والسفن
أنت بتتكلم جد؟

00:02:36.433 --> 00:02:40.366
الأتنين بيقارنوا في أبحاثهم بين السفن والجبال

00:02:40.366 --> 00:02:47.832
والقرآن بيقول علشان تفهموا حقيقة الجبال لازم تفهموا السفن 
المحملة

00:02:47.833 --> 00:02:52.233
لأن السفن المحملة بنشوفها بعنينا لكن الجبال احنا مش 
عارفين بتتحرك ازاي

00:02:52.233 --> 00:02:55.733
أيه دا أيه دا أيه دا؟
أنت آه شفتوا بقا لو كنا لوينا

00:02:55.733 --> 00:03:00.866
وكنا رحنا وقلنا لبعضينا أحنا عايزين نفسر تفسير علمي 
ونلوي

00:03:00.866 --> 00:03:04.599
لأ روح للعلم
بس غريبة مش كدا يا جماعة؟

00:03:04.600 --> 00:03:09.900
غريبة جدا أن الأتنين كل واحد لوحده بيقول الجبل شبه 
السفينة

00:03:09.900 --> 00:03:11.766
ليه قالوا كدا؟

00:03:11.766 --> 00:03:19.632
قالوا لا يوجد تشبيه للجبال لما ينزل عليها التلج في الشتاء 
وتتقل

00:03:19.633 --> 00:03:24.633
إلا تشبيه واحد بس الي لقوه هما الأتنين وهما مش مع بعض 
ميعرفوش بعض  

00:03:24.633 --> 00:03:29.666
إيه هيا؟
السفينة لما تتحمل بالبضائع وتتقل

00:03:29.666 --> 00:03:34.466
والتشبيه ده قالوا هو الوحيد للجبل بالطريقة دي

00:03:34.466 --> 00:03:40.932
والقرآن بيقول: وله الجوار المنشآت في البحر كالأعلام

00:03:40.933 --> 00:03:42.833
جبت الكلام دا من فين؟

00:03:42.833 --> 00:03:49.899
خلي بالكو يا جماعة طالما قلنا أن احنا هنتكلم على ضلع العلم 
لازم نحترم أنفسنا ونحترم حضرتك وأنت بتتفرج معانا

00:03:49.900 --> 00:03:53.966
فلازم لما نقول حاجة زي كدا نقول جايبينها منين السورس 
منين

00:03:53.966 --> 00:03:57.299
الريفرنس الي أنت جايب منه الكلام دا 
عشان أنت كمان تدرس

00:03:57.300 --> 00:03:59.900
لأنك لما هتدرس هتحب القرآن أوي

00:03:59.900 --> 00:04:04.133
خش الآن على جوجل وهات كتاب أوشن أوجرافي

00:04:04.133 --> 00:04:09.866
للعالم توم جاريسون وبص في صفحة رقم 70 و71

00:04:09.866 --> 00:04:17.866
وادخل على جوجل تاني وهات كتاب أتشينج ان ذا ويذر 
للعالم مايكل الابي

00:04:17.866 --> 00:04:21.066
وبص في صفحة رقم 159

00:04:21.066 --> 00:04:24.899
أنا مش بقول الكلام دا عمياني من فضلك اعمل الهومورك دا 
جرّب

00:04:24.900 --> 00:04:31.133
وبص هما الأتنين هيشبهوا التشبيه دا ازاي وهتفاجأ مفاجأة

00:04:31.133 --> 00:04:40.866
أن هما الأتنين بيقولوا أن الجبال والسفن هما الأتنين بيتبعوا
قانون الطفو للأشياء بتاع أرشميدس

00:04:40.866 --> 00:04:45.632
أيه الي بيحصل؟
الجبال واقفة على صخور سايلة

00:04:45.633 --> 00:04:52.966
يعني جبال الألب مثلا لما بينزل عليها التلج بينضغط الجبل

00:04:52.966 --> 00:04:57.466
عارف مساعد العربية لما يركب اربعة معاك فتحس أن 
المساعد نزل بسبب الحمولة

00:04:57.466 --> 00:05:03.032
فيغطس الجبل لتحت شوية بسيطة زي بالضبط السفينة

00:05:03.033 --> 00:05:10.366
لما تكون في المينا وتحمل عليها حمولة فتغطس لتحت شوية 
في الميه

00:05:10.366 --> 00:05:14.199
ولما يسيح التلج يرجع الجبل

00:05:14.200 --> 00:05:19.133
يرتفع لفوق شوية الشوية دول لما خف الحمل

00:05:19.133 --> 00:05:23.033
زي بالضبط السفينة لما تنزل الحمولة الي عليها

00:05:23.033 --> 00:05:27.933
فترجع وترتفع وتطفو لأعلى

00:05:27.933 --> 00:05:30.233
معقول؟
ودا نص كلامهم

00:05:30.233 --> 00:05:36.133
بيقولوا بالمللي ماذا يحدث للجبال عندما تتراكم الكتل الجليدية 
على قممها

00:05:36.133 --> 00:05:41.699
الإجابة يحدث لها إزاحة في اتجاه الأسفل

00:05:41.700 --> 00:05:47.300
اتجاه الأرض تماما مثلنا يحدث ازاحة للسفينة تجاه الأسفل 
تجاه الماء

00:05:47.300 --> 00:05:53.666
بسبب تحميلها بحمولة في ظاهرة تسمى التوازن 
الأيزوستاتيكي

00:05:53.666 --> 00:05:56.899
وبيحدث للجبال أنا بقول كلامهم بالنص

00:05:56.900 --> 00:06:00.133
الي أنا قلته في الصفحات بس بقوله بالعربي 

00:06:00.133 --> 00:06:05.133
وماذا يحدث للجبال عندما تذوب الكتل الجليدية من على 
أعلى قممها

00:06:05.133 --> 00:06:07.899
الإجابة يحدث لها إزاحة لأعلى

00:06:07.900 --> 00:06:13.733
لما يسيح التلج ازاحة لأعلى تماما مثلما تحدث ازاحة للسفينة 
في اتجاه الأعلى 

00:06:13.733 --> 00:06:17.033
استجابة لتخفيض حمولتها

00:06:17.033 --> 00:06:25.466
ورد الفعل دا بيحصل للجبال استجابة للتغيير في ثقل الوزن 
زي السفينة

00:06:25.466 --> 00:06:29.966
يعني أيه دا؟ طب وليه؟
لأن الجبال أصلا

00:06:29.966 --> 00:06:35.499
واقفة على الصخور التحتية للجبال في صورة شبه سائلة

00:06:35.500 --> 00:06:40.900
ياااه يعني العلم الحديث استخدم مثل السفينة

00:06:40.900 --> 00:06:44.400
وملقاش أفضل من التشبيه ده؟

00:06:44.400 --> 00:06:49.000
نفس طريقة القرآن أنه دايما يفهمنا الحاجات الصعبة بحاجات 
سهلة

00:06:49.000 --> 00:06:55.033
طريقة القرآن في التشبيه
وله الجوار المنشآت في البحر كالأعلام

00:06:55.033 --> 00:06:57.566
أنا هنا مدخلتش في تفسير ديني

00:06:57.566 --> 00:06:59.632
أنا هنا ما لوتش الآيات

00:06:59.633 --> 00:07:02.633
أنا هنا ما أثبتش الإعجاز العلمي

00:07:02.633 --> 00:07:04.499
لا لا أنا معملتش كدا

00:07:04.500 --> 00:07:08.433
أمال أنا عملت ايه؟
أنا هنا قلت بس معاني الكلمات

00:07:08.433 --> 00:07:12.399
باللغة العربية من غير ما اتدخل في التفسير

00:07:12.400 --> 00:07:17.066
فوجئت بإيه؟
الدين والعلم مراية لبعضهم

00:07:17.066 --> 00:07:19.932
مفيش تناقض بالحرف الواحد

00:07:19.933 --> 00:07:21.633
نو كلاش

00:07:21.633 --> 00:07:27.633
كيف عرفت يا رسول الله من 1400 سنة
هذا التشبيه؟

00:07:27.633 --> 00:07:29.866
أن الجبل زي السفينة

00:07:29.866 --> 00:07:31.999
لأن هذا كلام الله

00:07:32.000 --> 00:07:38.133
هذا هذا كتاب الله
وله الجوار المنشآت في البحر كالأعلام

00:07:38.133 --> 00:07:40.366
سورة الرحمن آيه 24

00:07:40.366 --> 00:07:45.899
شكرَا للعالمين الكبيرين نفسي أبعتلهم الآية يسمعوها
بجد والله

00:07:45.900 --> 00:07:52.133
فكرت في كدا طب تعالوا نسيب العلم والدين وناخد حاجة 
تانية فيها فكرة التأمل

00:07:52.133 --> 00:07:54.299
تعالوا نروح للحياة

00:07:54.300 --> 00:07:57.266
ونشوف حاجة جديدة في الحياة
ايه حاجة جديدة؟

00:07:57.266 --> 00:08:00.799
الفن 
الفن من جمال الحياة مش كدا؟

00:08:00.800 --> 00:08:04.133
ونعمل نفس الحكاية المثلث بس على موضوع الفن

00:08:04.133 --> 00:08:09.299
فيه رسام  شهير عالمي اسمه ابراهام بلومارت

00:08:09.300 --> 00:08:14.333
ابراهام بلومارت رسم لوحة في القرن الماضي للجبال

00:08:14.333 --> 00:08:17.699
ورسمها بطريقة عجيبة جدا وهيا بتجري كالسحاب

00:08:17.700 --> 00:08:20.366
يعني اللوحة كأن الجبال بتتحرك بسرعة

00:08:20.366 --> 00:08:25.699
اللوحة دي مازالت موجودة الى الآن في متحف المتروبوليتان 
في نيويورك

00:08:25.700 --> 00:08:30.800
والعجيب يا جماعة أنك لو تأملت في الموضوع دوا

00:08:30.800 --> 00:08:36.300
هتلاقي أن الفنان بيقدم ضلع الحياة وبيرسم صورة

00:08:36.300 --> 00:08:39.466
صورة دا ضلع الحياة من خلال الفن

00:08:39.466 --> 00:08:42.632
لكن العجيب أن ضلع العلم أتفق مع ضلع الحياة

00:08:42.633 --> 00:08:44.766
يعني أيه ضلع العلم أتفق مع ضلع الحياة؟

00:08:44.766 --> 00:08:49.099
دي صورة راسمها فنان موجودة في متحف كبير في نيويورك

00:08:49.100 --> 00:08:52.933
وتقدر تدخل عليها وتشوفها 
طب والعلم قال ايه؟

00:08:52.933 --> 00:08:57.433
ادخل على مجلة علمية شهيرة اسمها ثريشولدز

00:08:57.433 --> 00:09:01.766
وهناك هات العدد رقم 39

00:09:01.766 --> 00:09:09.032
لسنة 2011 وبص بالتحديد في الصفحة من 54 ل 60

00:09:09.033 --> 00:09:14.433
هتلاقي مفاجأة بحث منشور عنوانه بالنص

00:09:14.433 --> 00:09:16.999
الجبال الثابتة تتحرك كالسحاب

00:09:17.000 --> 00:09:21.100
لا إله إلا الله
أنا بتكلم في العلم، الفن صورة

00:09:21.100 --> 00:09:25.700
العلم دكتورة اسمها كارولين فاولر

00:09:25.700 --> 00:09:32.266
دكتورة في الهندسة المعمارية بجامعة برينستون في امريكا

00:09:32.266 --> 00:09:36.466
الدكتورة قالت ايه؟
قالت في بحثها

00:09:36.466 --> 00:09:42.666
الي عنوانه فاكرين عنوانه ايه؟
الجبال الثابته تتحرك كالسحاب

00:09:42.666 --> 00:09:47.066
قالت أن نيوتن قعد يشرح للناس مئات المعادلات عن 
القصور الذاتي

00:09:47.066 --> 00:09:50.299
أن ما تراه ثابتا هو مش ثابت هو متحرك

00:09:50.300 --> 00:09:54.566
وأن كل ما نعتقد أنه ثابت هو جزء من كل متحرك

00:09:54.566 --> 00:09:58.866
يعني بالتقريب كدا أن الأشياء بتولد متحركة بفطرتها

00:09:58.866 --> 00:10:02.399
بتقول الدكتورة كارولين أن نيوتن طلع عينه

00:10:02.400 --> 00:10:05.800
عشان يفهم الناس
الكلام دا محدش فاهمه

00:10:05.800 --> 00:10:09.966
لكن الفنان الذكي ده شرحها من خلال الرسم

00:10:09.966 --> 00:10:16.332
أن الجبال بتتحرك كالسحاب فالناس فهمت بالفن أسهل مش 
بالعلم

00:10:16.333 --> 00:10:19.799
شفتوا ضلع الفن والعلم؟
الفن الحياة

00:10:19.800 --> 00:10:24.566
ووضعت عنوان بحثها مش قادر اتخيل يعني أنا نفسي تدخلوا 
وتقروا بنفسكو

00:10:24.566 --> 00:10:28.199
الجبال الثابتة تتحرك كالسحاب

00:10:28.200 --> 00:10:34.466
وقالت كون أن الفنان ده يرسم في لوحته أن الجبال بتتحرك 
كالسحاب

00:10:34.466 --> 00:10:37.832
دا معناه أنه على دراية كاملة بالموضوع دا

00:10:37.833 --> 00:10:42.133
وبالتالي العلم والفن بيكملوا بعض نشكرك يا دكتور كارولين

00:10:42.133 --> 00:10:47.499
أنتي وضعتي أنك حطيتي عنوان مقالك الآية بالضبط

00:10:47.500 --> 00:10:54.433
أنا بشكرك جدا أنك حطيتي عنوان مقالك من غير ما تعرفي 
القرآن نص الآية

00:10:54.433 --> 00:11:00.966
تعالوا نروح للقرآن واسمع الآية ده بدون أي تدخل من أي 
تفسير

00:11:00.966 --> 00:11:09.232
يقول الله تعالى: وترى الجمال تحسبها جامدة وهي تمر مر 
السحاب

00:11:09.233 --> 00:11:15.466
صنع الله الذي أتقن كل شئ إنه خبير بما تفعلون

00:11:15.466 --> 00:11:20.199
ياااه متخيلين الآيه؟
بالنص

00:11:20.200 --> 00:11:24.466
يا جماعة دا كلام ربنا قبل ما يتولد نيوتن نفسه

00:11:24.466 --> 00:11:28.732
أو جاليليو مؤسس علم الفيزياء الحديثة هذا كلام الله

00:11:28.733 --> 00:11:29.866
ايه دا؟

00:11:29.866 --> 00:11:36.766
دا دا جميل أوي يجماعة أن احنا نروح للقرآن فنحسه واحنا 
معانا ضلع العلم

00:11:36.766 --> 00:11:38.832
واحنا معانا ضلع الحياة

00:11:38.833 --> 00:11:41.066
فتحس أن القرآن حياة

00:11:41.066 --> 00:11:45.599
وتحس أن القرآن مراية للعلم والعلم مراية للقرآن

00:11:45.600 --> 00:11:50.233
وأن هما بيكلموا بعض كتاب الله المقروء القرآن 

00:11:50.233 --> 00:11:53.833
وكتاب الله المنظور الكون والعلم
الله

00:11:53.833 --> 00:11:56.266
كأن ربنا بيعلمنا نقرأ بطريقتين

00:11:56.266 --> 00:11:59.099
بالكتاب القرآن وبالحياة

00:11:59.100 --> 00:12:03.300
هذا كلام الله قبل ما يبقا فيه علم أسمه علم الفيزياء

00:12:03.300 --> 00:12:08.833
مش بس الآية بتقول أن الجبال بتتحرك كالسحاب
لأ دا كمان ختام الآية أنت مخدتش بالك منه

00:12:08.833 --> 00:12:11.699
صنع الله الذي أتقن كل شئ

00:12:11.700 --> 00:12:17.300
يعني أيه؟
صنع الله أي قانون ثابت أن دي طريقة ربنا في الخلق

00:12:17.300 --> 00:12:22.166
أن كله بيتحرك في الكون مش بس الجبال دا الجبال مثل 
عشان تشبه

00:12:22.166 --> 00:12:27.066
نفس كلام نيوتن أن الأشياء بتولد متحركة بالفطرة

00:12:27.066 --> 00:12:32.699
الحمد لله يا جماعة مازال المثلث مكتمل الأضلاع متساوي الأضلاع

00:12:32.700 --> 00:12:36.000
العلم والدين والحياة

00:12:36.000 --> 00:12:40.266
مين يتأمل ويعيش مع العلم ومع القرآن

00:12:40.266 --> 00:12:45.699
ويستخدم الأتنين ليحيا حياة أجمل وأفضل وأحسن

00:12:45.700 --> 00:12:49.566
شكرَا وتباعوا معانا الحلقات وانشروها بين الناس 

00:12:49.566 --> 00:12:53.266
ونشوفكوا إن شاء الله في حلقة جديدة
والسلام عليكم ورحمة الله


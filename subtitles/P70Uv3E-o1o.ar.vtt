WEBVTT
Kind: captions
Language: ar

1
00:00:01.680 --> 00:00:05.960
﻿في الفيديو ده هنتكلّم عن تحديد الأشكال الثلاثية الأبعاد.

2
00:00:05.960 --> 00:00:12.320
هنعرف إيه هي الأشكال الثلاثية الأبعاد، وإيه هي المجسّمات متعددة الأسطح.

3
00:00:13.880 --> 00:00:19.720
وهنتعرّف على متوازي المستطيلات، والمنشور الثلاثي، والأسطوانة، والمخروط.

4
00:00:20.560 --> 00:00:22.440
وهنعرف إيه الفروق ما بينهم.

5
00:00:23.680 --> 00:00:30.480
وهنشوف بعض الأمثلة من حياتنا اللي بنحدّد فيها الأشكال الثلاثية الأبعاد.

6
00:00:30.680 --> 00:00:35.640
الأشكال الثلاثية الأبعاد هي أشكال لها طول، وعرض، وارتفاع.

7
00:00:36.480 --> 00:00:41.920
زيّ الشكل اللي قدّامنا ده؛ له طول، وعرض، وارتفاع.

8
00:00:43.480 --> 00:00:45.400
وبنقول عليها مجسّمات.

9
00:00:46.120 --> 00:00:53.560
الأشكال دي بيبقى لها أوجه؛ يعني سطح مستوي كده.

10
00:00:55.720 --> 00:00:59.600
والسطح المستوي ده بيبقى متعدّد الأضلاع.

11
00:00:59.600 --> 00:01:07.480
يعني ممكن يبقى مثلث، أو مربع، أو مستطيل، أو شكل خماسي، أو شكل سداسي.

12
00:01:10.480 --> 00:01:13.280
فيه تعريف كمان اللي هو المنشور.

13
00:01:14.120 --> 00:01:20.760
وهو مجسّم متعدّد الأسطح، له وجهين متوازيين متطابقين.

14
00:01:20.760 --> 00:01:26.120
ولمّا بيكون فيه وجهين متوازيين متطابقين بنسمّيهم قاعدة المنشور.

15
00:01:27.200 --> 00:01:35.520
يبقى المنشور فيه قاعدتين، والقاعدتين دول عبارة عن وجهين متوازيين متطابقين.

16
00:01:36.600 --> 00:01:45.720
الأشكال الثلاثية الأبعاد بيبقى لها خواص تفرّقها عن بعضها؛ علشان نعرف نحدّدها.

17
00:01:46.800 --> 00:01:53.640
علشان نعرف نحدّد الشكل الثلاثي الأبعاد هنتعرّف على تعريفات الوجه، والحرف، والرأس.

18
00:01:54.200 --> 00:01:57.840
الوجه اتكلّمنا عنه وقلنا هو سطح مستوي.

19
00:01:59.320 --> 00:02:04.600
فالشكل اللي قدّامنا ده لو عدّينا عدد الأسطح المستوية، هنلاقيها ستة.

20
00:02:04.920 --> 00:02:09.600
يبقى الشكل الثلاثي الأبعاد ده له ستة أوجه.

21
00:02:09.600 --> 00:02:11.920
الحرف هو تقاطع وجهين.

22
00:02:11.920 --> 00:02:21.200
يعني لمّا بنلاقي الوجه اللي فوق ده مع اللي في الجنب، التقاطع ما بينهم ده هو الحرف.

23
00:02:21.200 --> 00:02:22.920
وبنقول عليه ضلع.

24
00:02:25.000 --> 00:02:29.680
والشكل اللي قدّامنا ده لو عدّينا عدد الأحرف اللي هي تقاطع الوجهين.

25
00:02:30.000 --> 00:02:39.600
واحد، اتنين، تلاتة، أربعة، خمسة، ستة، سبعة، تمنية، تسعة، عشرة، حداشر، اتناشر.

26
00:02:40.160 --> 00:02:41.800
يبقى له اتناشر حرف.

27
00:02:42.600 --> 00:02:45.000
باقي لنا نعرف إيه هي الرأس.

28
00:02:45.000 --> 00:02:48.320
الرأس هي نقطة تلاقي ثلاثة أحرف.

29
00:02:48.320 --> 00:02:59.240
يعني الحرف واحد، واتنين، وتلاتة بيتلاقوا في نقطة هنا دي بنسمّيها الرأس.

30
00:02:59.240 --> 00:03:03.760
عدد الرؤوس في الشكل اللي قدّامنا ده هي تمن رؤوس.

31
00:03:04.320 --> 00:03:14.080
من خلال معرفتنا لعدد الأوجه، والأحرف، والرؤوس بنقدر نحدّد الشكل الثلاثي الأبعاد إيه اسمه.

32
00:03:14.880 --> 00:03:17.800
هنتعرّف على بعض الأشكال الثلاثية الأبعاد.

33
00:03:18.880 --> 00:03:21.280
أول حاجة متوازي المستطيلات.

34
00:03:21.280 --> 00:03:32.880
ده عبارة عن منشور له ستة أوجه، وبيبقى له قاعدتين متوازيتين متطابقتين على شكل مستطيل.

35
00:03:33.240 --> 00:03:39.600
المنشور الثلاثي عبارة عن منشور قاعدتيه على شكل مثلث.

36
00:03:41.120 --> 00:03:51.480
المخروط عبارة عن مجسّم، وسطحه من عند الرأس إلى القاعدة بيبقى سطح منحني.

37
00:03:52.360 --> 00:03:59.760
لكن الأسطوانة هي عبارة عن مجسّم بيحتوي قاعدتين دائريتين متوازيتين متطابقتين.

38
00:04:00.480 --> 00:04:12.360
كل شكل مِ الأشكال دي بيميّزه صفات خاصة بيه هو؛ من حيث عدد الرؤوس، أو عدد الأحرف، أو عدد الأوجه وشكل الأوجه.

39
00:04:13.560 --> 00:04:18.080
وهي دي اللي بنعرف نحدّد بيها الأشكال الثلاثية الأبعاد.

40
00:04:19.040 --> 00:04:27.360
في الشكل اللي قدّامنا ده حدّد القاعدتين المتوازيتين المتطابقتين، ثم حدّد الشكل.

41
00:04:28.200 --> 00:04:34.920
هنعدّ عدد أوجه الشكل، اللي هي الأسطح المستوية، هنلاقي هنا: واحدة فوق، وواحدة تحت؛ آدي اتنين.

42
00:04:35.400 --> 00:04:37.160
وواحدة في الجنب؛ تلاتة.

43
00:04:37.160 --> 00:04:39.680
وواحدة في الوشّ قدّام؛ تبقى أربعة.

44
00:04:40.040 --> 00:04:41.560
وخمسة في الجنب التاني.

45
00:04:41.560 --> 00:04:45.040
يبقى الشكل ده له خمس أوجه.

46
00:04:45.040 --> 00:04:53.960
منهم اتنين متطابقتين متوازيتين اللي هي فوق دي، واللي تحت دي على شكل مثلث.

47
00:04:53.960 --> 00:04:58.760
علشان نحدّد الشكل هنتعرّف على باقي صفاته.

48
00:04:58.760 --> 00:05:14.480
عدد الأحرف: واحد، اتنين، تلاتة، اللي هي تقاطع الأسطح المستوية اللي هي الأوجه، أربعة، خمسة، ستة، سبعة، تمنية، تسعة.

49
00:05:15.480 --> 00:05:36.480
كل حرف من الأحرف دي … الأحرف دي فيه منهم تلاتة؛ اللي هم رقم: أربعة، وخمسة، وستة … الأحرف دي فيه منها رقم: أربعة، وخمسة، وستة عبارة عن تقاطع الأوجه اللي على شكل متوازيات أضلاع دول متطابقين.

50
00:05:37.360 --> 00:05:39.960
كمان هنتكلّم على عدد الرؤوس.

51
00:05:40.920 --> 00:05:44.280
هنعدّ عدد الرؤوس اللي هي تقاطع التلات أحرف.

52
00:05:44.280 --> 00:05:48.360
آدي: واحد، اتنين، تلاتة، أربعة، خمسة، ستة.

53
00:05:50.440 --> 00:05:53.320
يبقى الشكل بيحتوي على ست رؤوس.

54
00:05:54.360 --> 00:05:58.760
يبقى الشكل ده اسمه منشور ثلاثي.

55
00:05:59.320 --> 00:06:10.280
لأن هو عبارة عن منشور اللي بيميّزه إن فيه قاعدتين متطابقتين متوازيتين، وكل قاعدة فيهم على شكل مثلث.

56
00:06:10.280 --> 00:06:12.480
عشان كده قلنا هو منشور ثلاثي.

57
00:06:13.400 --> 00:06:16.440
نشوف مثال من حياتنا العملية.

58
00:06:16.440 --> 00:06:22.880
اوصف أجزاء العلبة المحتوية على كرات التنس المتعامدة والمتطابقة، ثم حدّد شكل العلبة.

59
00:06:23.400 --> 00:06:34.200
الأجزاء اللي متطابقة في العلبة اللي قدّامنا دي هي القاعدتين اللي على شكل دائرة.

60
00:06:34.200 --> 00:06:40.440
والقاعدتين دول متعامدتين على السطح المنحني للعلبة.

61
00:06:41.840 --> 00:06:47.080
والشكل ده مالوش أحرف؛ لأن ما فيش أسطح مستوية فيه.

62
00:06:48.200 --> 00:06:51.920
يبقى العلبة دي على شكل أسطوانة.

63
00:06:52.840 --> 00:06:55.480
وبكده يبقى حدّدنا الشكل.

64
00:06:56.720 --> 00:07:00.960
اتكلّمنا في الفيديو ده عن الأشكال الثلاثية الأبعاد.

65
00:07:00.960 --> 00:07:04.640
وعرفنا إيه هو المجسّم المتعدد الأسطح.

66
00:07:04.640 --> 00:07:07.280
وعرفنا الوجه، والرأس، والحرف.

67
00:07:07.840 --> 00:07:16.240
وعرفنا إزاي نحدّد الأشكال الثلاثية الأبعاد بناءً على وصفها.

68
00:07:16.240 --> 00:07:23.640
وكمان عرفنا إيه الفرق ما بين متوازي المستطيلات، والمنشور الثلاثي، والأسطوانة، والمخروط.


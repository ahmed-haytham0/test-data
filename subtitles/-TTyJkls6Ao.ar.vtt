WEBVTT
Kind: captions
Language: ar

00:00:03.988 --> 00:00:07.669
  عمرك وإنت صغير كنت ماشي بمكان وفجأة يكبس عليك الوعي

00:00:08.295 --> 00:00:09.804
إنه كيف يعني أنا موجود؟

00:00:10.716 --> 00:00:13.676
كيف يعني فيه أشياء طب هاي الأشياء كلها من ايش معمولة

00:00:14.717 --> 00:00:17.439
كيف يعني فيه حيطان وفيه تلفزيون وفيه أنا

00:00:18.000 --> 00:00:19.394
شو مشان؟

00:00:21.267 --> 00:00:23.739
اليوم بدنا نحكي عن الشو مشان؟

00:00:30.982 --> 00:00:32.673
الجدول الدوري متذكرينه؟

00:00:32.673 --> 00:00:34.674
الزنخ اللي كانوا بحاولوا يحفظونا اياه بالمدرسة

00:00:34.674 --> 00:00:36.250
هو كانوا يحسسوك إنه اشي مهم

00:00:36.250 --> 00:00:37.537
لإنه اشي مهم فعلا 

00:00:37.537 --> 00:00:38.816
هاد الجدول

00:00:38.816 --> 00:00:41.446
بحتوي على العناصر الموجودة بالكون 

00:00:41.446 --> 00:00:42.779
اللي لاقيناها لحد الآن 

00:00:42.779 --> 00:00:45.371
بنقدر نحكي إنهم زي قطع الليغو

00:00:45.371 --> 00:00:47.169
بتركبهم على بعض بعملولك اشي

00:00:47.169 --> 00:00:48.104
مثلا

00:00:48.104 --> 00:00:48.873
ثمانية كربونات

00:00:48.873 --> 00:00:50.251
على 11 هيدروجينة

00:00:50.251 --> 00:00:52.806
مع قطعتين من ثاني أكسيد النيتروجين

00:00:52.806 --> 00:00:54.088
بطلع معك دوبامين

00:00:54.088 --> 00:00:55.240
وسعادة للصبح

00:00:55.240 --> 00:00:56.940
احنا من زمان بنعرف عن الذرة

00:00:56.940 --> 00:00:57.770
بس مدكنين

00:00:57.770 --> 00:00:59.495
بسنة 400 قبل الميلاد

00:00:59.495 --> 00:01:01.027
اجا الفيلسوف ديمقراطس

00:01:01.027 --> 00:01:04.667
رمى جملة تختزل أكثر من نصف المعرفة البشرية

00:01:04.667 --> 00:01:05.426
إذا مش كلها

00:01:05.426 --> 00:01:06.098
قال

00:01:06.098 --> 00:01:07.774
كل شيء يتكون من ذرات

00:01:09.267 --> 00:01:09.983
مع نفسه

00:01:09.983 --> 00:01:13.100
استمر الهدوء 2260 سنة

00:01:13.100 --> 00:01:14.861
لغاية بال1800

00:01:14.861 --> 00:01:16.909
نط العالم جون دالتون بفرنسا

00:01:16.909 --> 00:01:18.917
حكالهم يا جماعة هاد ديمقراطس مش قليل

00:01:18.917 --> 00:01:21.504
حرفيا كل شيء يتكون من ذرات

00:01:21.504 --> 00:01:23.474
طيب من شو معمولين هدول الذرات؟

00:01:23.474 --> 00:01:24.294
ما بنعرف

00:01:24.294 --> 00:01:25.722
احنا بنعرف هاي هيدروجين

00:01:25.722 --> 00:01:26.431
هاي كربون

00:01:26.431 --> 00:01:27.291
أما ليش؟

00:01:27.291 --> 00:01:27.977
ما تسألنا

00:01:27.977 --> 00:01:30.724
لحد ما اجت سنة ال1897

00:01:30.724 --> 00:01:33.333
وعرفنا على يد جي جي ثومسون

00:01:33.333 --> 00:01:36.595
ثومسون فتح علبة ديدان باكتشافه للإلكترون

00:01:36.595 --> 00:01:37.334
ومن يومها

00:01:37.334 --> 00:01:40.180
والجسيمات الدون ذرية بتتنطط حولينا

00:01:40.180 --> 00:01:43.038
اكتشفنا إنه الذرات بتتكون من بروتونات

00:01:43.038 --> 00:01:44.440
ونيوترونات وإلكترونات

00:01:44.440 --> 00:01:46.420
وإنه عدد هاي البروتونات بالذرة

00:01:46.420 --> 00:01:49.137
هو اللي بخليها تحدد شو هاد العنصر

00:01:49.137 --> 00:01:50.681
كل عنصر إله عدد شكل

00:01:50.681 --> 00:01:51.412
مثلا

00:01:51.412 --> 00:01:54.002
تسعة وسبعين بروتونة ونيوترونة وإلكترونة

00:01:54.002 --> 00:01:55.099
بتعملك ذهب

00:01:55.099 --> 00:01:57.250
سر الثراء ومعدن الأغنياء

00:01:57.250 --> 00:01:59.771
وزودلي طحينة عالكفتة بسخاء

00:01:59.771 --> 00:02:00.328
بس لحظة

00:02:00.328 --> 00:02:03.777
انتو متأكدين إنه البروتونات والجسيمات هاي مش معمولة من اشي؟

00:02:03.777 --> 00:02:05.034
مهو عدم المؤاخذة يعني

00:02:05.034 --> 00:02:07.052
كنا مفكرين إنه الذرة ما فيه اشي جواها

00:02:07.052 --> 00:02:08.754
طلع مليان أشياء جواها

00:02:08.754 --> 00:02:10.725
طب هاد البروتون ايش فيه جواه؟

00:02:13.122 --> 00:02:14.724
مهو هيك منطق العلم بشتغل

00:02:14.724 --> 00:02:15.556
كل اشي ليش؟

00:02:15.556 --> 00:02:16.338
فيه اشي بحرك

00:02:16.338 --> 00:02:16.975
راحوا قالوا

00:02:16.975 --> 00:02:20.028
شو رأيكم نخبط هدول الذرات ببعض بسرعة هائلة؟

00:02:20.028 --> 00:02:20.848
بمعنى آخر

00:02:20.848 --> 00:02:22.379
نحاول نكسرهم

00:02:22.379 --> 00:02:23.218
نشوف شو بطلع معنا

00:02:23.218 --> 00:02:26.172
رحنا بنينا واحد من أضخم المشاريع في العالم

00:02:26.172 --> 00:02:28.500
اشي اسمه مسارع الجسيمات سيرن

00:02:28.500 --> 00:02:31.052
مسارج الجسيمات عبارة عن نفق دائري

00:02:31.052 --> 00:02:32.979
طولة 27 كيلومتر

00:02:32.979 --> 00:02:33.931
مساحة هائلة

00:02:33.931 --> 00:02:36.786
وعم بخططوا إنه يعملوا نفق طوله 100 كيلومتر

00:02:36.786 --> 00:02:37.393
ليش؟

00:02:37.393 --> 00:02:39.562
عشان يقدروا يسرعوا براحتهم

00:02:39.562 --> 00:02:42.975
تسريع الجسيمات لسرعات قريبة كتير كتير من سرعة الضوء

00:02:42.975 --> 00:02:44.039
شغلة صعبة

00:02:44.039 --> 00:02:45.191
وبدها طاقة كتير

00:02:45.191 --> 00:02:46.523
يعني اشي مكلف جدا

00:02:46.523 --> 00:02:50.433
ثلاثة وعشرين مليون دولار فاتورة الكهرباء عندهم بالسنة

00:02:50.433 --> 00:02:52.697
هاد غير المليارات اللي انحطت على مدى السنين

00:02:52.697 --> 00:02:53.472
عشان شو؟

00:02:53.472 --> 00:02:57.142
عشان نكسر الجسيمات الدون ذرية ونشوف شو فيه جواها

00:02:57.142 --> 00:02:58.597
ضربنا الجسيمات ببعض

00:02:58.597 --> 00:03:01.221
طلع معانا 6 جسيمات أولية جديدة

00:03:01.221 --> 00:03:03.554
هدول الجسيمات الدون ذرية

00:03:03.554 --> 00:03:05.198
سميناهم كواركس

00:03:05.198 --> 00:03:05.812
وبعدها

00:03:05.812 --> 00:03:08.672
رجعنا اكتشفنا عائلة ثانية من الجسيمات الأولية

00:03:08.672 --> 00:03:09.798
قريبين من الكواركس

00:03:09.798 --> 00:03:10.929
سميناهم ليبتونز

00:03:10.929 --> 00:03:12.132
وصارت شوربة 

00:03:12.132 --> 00:03:12.979
مراجعة سريعة

00:03:12.979 --> 00:03:16.518
أول شيء أول شيء فيه الجسيمات الأولية

00:03:16.518 --> 00:03:17.482
اللي هي الكواركس

00:03:17.482 --> 00:03:20.168
الكواركس بعملو الجسيمات الدون ذرية

00:03:20.168 --> 00:03:22.959
اللي هم البروتونات والنيوترونات

00:03:22.959 --> 00:03:25.444
الجسيمات بتعمل الذرات

00:03:25.444 --> 00:03:28.727
الذرات بتعمل مركبات كيميائية

00:03:28.727 --> 00:03:31.636
المركبات الكيميائية بتعملك انت

00:03:31.636 --> 00:03:32.676
أو الريموت

00:03:32.676 --> 00:03:34.793
جيب الكوارك حط الكوارك

00:03:34.793 --> 00:03:36.572
طيب هدول الستة بدهم أسامي

00:03:36.572 --> 00:03:38.550
الصراحة الزلمة فكر خارج الصندوق

00:03:38.550 --> 00:03:40.242
وسماهم أعلى أسفل

00:03:40.242 --> 00:03:42.312
وسيم يعني حليوة

00:03:42.312 --> 00:03:43.746
وغريب الأطوار

00:03:43.746 --> 00:03:44.743
ما غريب إلا الشيطان 

00:03:44.743 --> 00:03:45.960
وفوق وتحت

00:03:45.960 --> 00:03:47.295
المهم

00:03:47.295 --> 00:03:49.559
عشان نعرف كيف بشتغلوا هدول الكواركس

00:03:49.559 --> 00:03:51.047
خلينا نشبههم بالألوان

00:03:51.047 --> 00:03:51.889
مثلا

00:03:51.889 --> 00:03:55.309
جيب لون أزرق و أحمر وإدمجهم بطلعلك لون ماجنتا

00:03:55.309 --> 00:03:56.477
حط أخضر وأحمر

00:03:56.477 --> 00:03:57.519
بطلعلك أصفر

00:03:57.519 --> 00:03:59.829
زيد الأخضر شوي بصير لون محمض

00:03:59.829 --> 00:04:02.256
جيبلك كمشة ألوان وحطهم مع بعض

00:04:02.256 --> 00:04:03.522
بطلعلك اللون الطوط

00:04:03.522 --> 00:04:04.244
طيب

00:04:04.244 --> 00:04:07.150
البروتونات والنيوترونات بتتكون من الكواركس

00:04:07.150 --> 00:04:08.433
مثلا البروتون

00:04:08.433 --> 00:04:10.244
بتكون من 3 كواركس

00:04:10.244 --> 00:04:12.647
اثنين منهم فوق وواحد تحت

00:04:12.647 --> 00:04:15.552
اللي فوق بتكون شحنته موجب ثلثين

00:04:15.552 --> 00:04:18.046
واللي تحت بتكون سالب ثلث

00:04:18.046 --> 00:04:21.954
اجمعهم مع بعض بطلعلك شحنة البروتون موجب واحد

00:04:21.954 --> 00:04:25.644
ياخي البروتون كله طاقات إيجابية كذا مزيون

00:04:25.644 --> 00:04:26.562
طيب

00:04:26.562 --> 00:04:27.629
ماذا عن الإلكترون؟

00:04:27.629 --> 00:04:30.355
هلأ الإلكترونات بتتكون من عائلة الليبتونز

00:04:30.355 --> 00:04:32.923
الليبتونز هدول هم قرايب الكواركس

00:04:32.923 --> 00:04:33.828
طيب

00:04:33.828 --> 00:04:35.136
شو الفرق بين اللبتونز والكواركس

00:04:35.136 --> 00:04:42.014
الكواركس جسيمات أولية بتفاعلوا مع بعض باستخدام قوة اسمها

00:04:42.014 --> 00:04:44.677
القوة النووية القوية

00:04:44.677 --> 00:04:45.703
أما الليبتونز

00:04:45.703 --> 00:04:48.068
هم جسيمات أولية بتفاعلوا مع بعض

00:04:48.068 --> 00:04:49.492
باستخدام القوى الباقية

00:04:49.492 --> 00:04:50.549
واللي هي

00:04:50.549 --> 00:04:51.368
كهرومغناطيسية 

00:04:51.368 --> 00:04:51.956
جاذبية

00:04:51.956 --> 00:04:54.298
والنووية الضعيفة

00:04:54.298 --> 00:04:55.464
وبما إنه بالسيرة

00:04:55.464 --> 00:04:57.221
 لازم نحكي عن القوى شوي

00:04:57.221 --> 00:05:00.016
إذا بدنا نرتبهم من الأقوى إلى الأضعف

00:05:00.016 --> 00:05:01.522
بطلع معانا

00:05:01.522 --> 00:05:02.805
القوة النووية القوية

00:05:02.805 --> 00:05:04.512
 القوة النووية الضعيفة

00:05:04.512 --> 00:05:06.357
القوة كهرومغناطيسية

00:05:06.357 --> 00:05:08.562
 وأخيرا قوة الجاذبية

00:05:08.562 --> 00:05:11.654
الكهرومغناطيسية والجاذبية

00:05:11.654 --> 00:05:13.461
مدى تأثيرهم لا نهائي

00:05:13.461 --> 00:05:15.641
يعني إذا بتجيب جسم في الهند 

00:05:15.641 --> 00:05:17.275
وجسم ثاني في خيالك

00:05:17.275 --> 00:05:18.593
بتفاعلوا مع بعض

00:05:18.593 --> 00:05:20.258
أما النووية القوية والنووية الضعيفة

00:05:20.258 --> 00:05:22.493
مداهم فقط بين الأجسام الاولية

00:05:22.493 --> 00:05:23.834
مداهم كتير قصير

00:05:23.834 --> 00:05:25.138
برضو كيف؟

00:05:25.138 --> 00:05:27.720
كيف يعني بتصير القوة النووية القوية مثلا؟ 

00:05:27.720 --> 00:05:28.429
شوف

00:05:28.429 --> 00:05:33.219
بصير في تفاعل بين الكواركس عن طريقة تبادل اشي إسمه ناقل طاقة 

00:05:33.219 --> 00:05:37.023
ناقل القوة النووية القوية هو جسيم إسمه جلوون 

00:05:37.023 --> 00:05:40.042
ناقل القوة الكهرومغناطسية إسمه فوتون

00:05:40.042 --> 00:05:41.774
والمعروف كمان بإسم الضوء

00:05:41.774 --> 00:05:45.123
القوة النووية الضعيفة فبنقلها شي إسمه بوزونات

00:05:46.607 --> 00:05:47.280
طيب

00:05:47.280 --> 00:05:48.954
ماذا عن الجاذبية؟

00:05:48.954 --> 00:05:51.068
ما الذي ينقل الجاذبية؟ 

00:05:51.068 --> 00:05:53.170
الجاذبية هي أضعف القوى

00:05:53.170 --> 00:05:55.741
ولسا ما اكتشفوا ناقل القوة الخاص فيها

00:05:55.741 --> 00:05:57.726
لكن نظرية الأوتار الفائقة

00:05:57.726 --> 00:06:00.458
بتقترح وجود جسيم ناقل للجاذبية

00:06:00.458 --> 00:06:01.708
إسمه جرافيتون

00:06:01.708 --> 00:06:03.397
بس لهلأ ما رصدناه

00:06:03.397 --> 00:06:06.475
بس هاد كلام ناقص بحكي عن وجه واحد من العملة

00:06:06.475 --> 00:06:08.449
ماذا عن الوجه الآخر؟

00:06:08.449 --> 00:06:10.333
ماذا عن المادة المضادة؟

00:06:13.267 --> 00:06:16.641
أكيد سامع كلمة أنتي-ماتر بأفلام الخيال العلمي

00:06:16.641 --> 00:06:19.486
الأجسام المضادة هاي الصراحة قصتها تستحق الذكر 

00:06:19.486 --> 00:06:22.241
لأنه العالم اللي وضع الفرضية شخص عبقري

00:06:22.241 --> 00:06:24.375
بسنة 1928

00:06:24.375 --> 00:06:25.979
اجا العالم باولي ديراك

00:06:25.979 --> 00:06:28.321
جمع بين العدووين اللدودين

00:06:28.321 --> 00:06:29.450
ميكانيكا الكم  

00:06:29.718 --> 00:06:30.500
و النسبية

00:06:30.500 --> 00:06:32.875
وكتب معادلة بتوصف حركة الإلكترون

00:06:32.875 --> 00:06:35.309
لما بتحرك بسرعة قريبة لسرعة الضوء

00:06:35.720 --> 00:06:36.546
شو عمل؟

00:06:36.546 --> 00:06:39.039
حط الإلكترون تحت الجزء الكمي

00:06:39.683 --> 00:06:43.340
وحط السرعة القريبة لسرعة الضوء تحت جزء النسبية الخاصة

00:06:43.573 --> 00:06:44.178
المهم

00:06:44.178 --> 00:06:48.854
معادلة ديراك كانت بتسمح للإلكترون تكون شحنته موجبة أو سالبة

00:06:52.937 --> 00:06:56.883
وهون صار في كركبة في الساحة العلمية وبلشوا العلماء يشدوا شعرهم

00:06:57.330 --> 00:06:58.681
إلكترون موجب الشحنة؟

00:06:58.681 --> 00:07:00.361
هذا احتمال رياضي فقط

00:07:00.969 --> 00:07:02.426
وغير مقبول فيزيائيا

00:07:02.819 --> 00:07:04.642
بس الصراحة استعجلوا كتير

00:07:04.642 --> 00:07:08.366
لإنه اليوم في سيرن العلماء بلعبوا بالأجسام المضادة لعب

00:07:08.366 --> 00:07:10.704
ديراك كان معاه حق في معادلته 

00:07:10.704 --> 00:07:13.568
وافتراضه لوجود الأجسام المضادة كان صحيح

00:07:13.568 --> 00:07:16.165
وهاي الحقيقة العلمية حطت اعتقاد

00:07:16.165 --> 00:07:19.841
بوجود أكوان كاملة بتتكون من الأجسام المضادة

00:07:19.841 --> 00:07:23.425
يعني تخيل في منك شخص زيك بالضبط نسخة عنك

00:07:23.425 --> 00:07:25.625
لكن بتكون من أجسام مضادة

00:07:25.715 --> 00:07:28.277
وإذا لمستوا بعض راح انتوا الإثنين رح تختفوا

00:07:29.672 --> 00:07:30.539
حلو كتير

00:07:30.611 --> 00:07:32.026
 جسيمات أولية

00:07:32.026 --> 00:07:35.041
طيب كيف قاعدين بكتشفوهم هاي الجسيمات الأولية؟

00:07:35.200 --> 00:07:37.075
عن طريق مسارع الجسيمات سيرن

00:07:37.075 --> 00:07:38.020
زي ما حكينا

00:07:38.521 --> 00:07:39.483
لإنه بسببه

00:07:39.483 --> 00:07:41.838
قدرنا نكسر الجسيمات دون ذرية

00:07:41.838 --> 00:07:45.397
ونثبت وجود كل هاي الجسيمات الأولية اللي بتكونها

00:07:45.397 --> 00:07:49.144
شايف ال12 جسيم هدول و ال4 نواقل اللي حكينا عنهم؟

00:07:49.484 --> 00:07:52.423
إذا كان عندك وصفة صحيحة بتجمعهم ببعض

00:07:52.870 --> 00:07:54.419
بإمكانك تبني كون

00:07:54.777 --> 00:07:56.636
 أو سندويشة فلافل إذا إنت فقري

00:07:56.636 --> 00:08:00.398
هذا الكتاب اللي خلانا نفهم كثير ألغاز كونية 

00:08:00.398 --> 00:08:04.043
اسمه النموذج القياسي

00:08:04.043 --> 00:08:05.152
حلو

00:08:05.152 --> 00:08:06.188
طيب وبعدين؟

00:08:06.421 --> 00:08:09.000
 شو استفدنا من إنفاق مليارات الدولارات

00:08:09.000 --> 00:08:10.653
عشان شوية جسيمات؟ 

00:08:10.653 --> 00:08:15.120
فهمنا لهاي الجسيمات الأولية كان من أهم أسباب الثورة التكنولوجية

00:08:15.120 --> 00:08:15.767
مثلا

00:08:15.767 --> 00:08:20.480
لولا فهم العلماء للتفاعلات الكيميائية بين الأدوية وجسم الإنسان

00:08:20.480 --> 00:08:23.196
كان لحد اليوم متوسط أعمار البشر 30 سنة

00:08:23.750 --> 00:08:25.611
حتى التلفون اللي ماسكه بإيدك

00:08:25.611 --> 00:08:26.855
تقريبا سحري

00:08:26.855 --> 00:08:28.619
لأنه العلماء درسوا مواد اسمها

00:08:28.619 --> 00:08:29.906
أشباه الموصلات

00:08:29.906 --> 00:08:31.038
 زي السيلكون مثلا

00:08:31.038 --> 00:08:33.777
وفهموا كيف هاي المواد بتخزن المعلومات

00:08:33.777 --> 00:08:38.318
وقدروا يوظفوها إنك خلال ثانيتين تجيب وصفة الأم علي

00:08:38.318 --> 00:08:43.218
الواقع حوالينا كان حيكون مختلف كتير لولا إنه سألنا هاي الأسئلة الجوهرية

00:08:43.647 --> 00:08:44.469
في هذا العصر

00:08:44.469 --> 00:08:48.000
انت عم تتعامل مع نتائج العلوم بطريقة مباشرة

00:08:48.000 --> 00:08:49.677
وطورتلك حياتك كتير

00:08:49.677 --> 00:08:50.650
فأتوقع

00:08:50.650 --> 00:08:54.424
من الواجب علينا أنه نعرف عالأقل كيف العلم بفكر

00:08:54.424 --> 00:08:55.258
المهم

00:08:55.258 --> 00:08:58.055
بالحلقة الجاي رح نحكي عن نظرية الأوتار الفائقة

00:08:58.945 --> 00:09:01.523
إذا بتحبوا المحتوى اللي بعمله وحابين تساعدوني

00:09:01.523 --> 00:09:03.578
بتقدروا تدعموني على باتريون

00:09:03.578 --> 00:09:05.303
كمان على باتريون كل شهر

00:09:05.303 --> 00:09:06.724
رح نعمل جلسة أونلاين مباشرة

00:09:06.724 --> 00:09:08.891
نتناقش فيها مع بعض احنا الباترونز

00:09:08.891 --> 00:09:11.242
بأشياء الها علاقة بالعلم بالحياة

00:09:11.242 --> 00:09:12.446
يعني ندردش

00:09:12.446 --> 00:09:13.719
إذا مهتمين بالموضوع

00:09:13.719 --> 00:09:16.127
رابط الباتريون بتلاقوه بصندوق الوصف

00:09:16.127 --> 00:09:17.093
سلام

00:09:17.290 --> 00:09:17.999
طيب

00:09:17.999 --> 00:09:21.680
فش داعي نحكي بموضوع القناة وإنه لازم تشترك وتخلي الجرس يرن

00:09:21.680 --> 00:09:22.539
إلى آخره

00:09:22.539 --> 00:09:24.686
بس صراحة لازم أذكرك

00:09:24.686 --> 00:09:27.477
إنك تشوف أو تشوفي الفيديوهات التانية

00:09:27.477 --> 00:09:29.437
ياخي اسرح بخيالك 


WEBVTT
Kind: captions
Language: ar

00:00:10.960 --> 00:00:13.680
لما بيجي وقت الولادة أكتر حاجة بتشغلنا هي

00:00:13.680 --> 00:00:15.980
ان يا رب طبعا الولادة تبقى سهلة

00:00:15.980 --> 00:00:18.580
و يا رب انتي و البيبي تقوموا بالسلامة

00:00:18.580 --> 00:00:22.480
مهم نبقى عارفين ايه الي بيحصل مع البيبي أول ما بيتولد

00:00:22.695 --> 00:00:25.345
اول ما البيبي بيتولد بيتقص الحبل السري

00:00:25.345 --> 00:00:28.315
اللي كان واصل البيبي بالمشيمة جوه بطن مامته

00:00:28.320 --> 00:00:31.360
بعد كده الدكتور بيخبط على ضهر البيبي بالراحة

00:00:31.360 --> 00:00:36.340
علشان يحفز الرئتين ويبتدي البيبي ياخد اول نفس ليه بعد الولادة

00:00:36.340 --> 00:00:41.000
مهم جدا بعد كده اذا كان في امكانية إن البيبي يتحط في حضنك

00:00:41.000 --> 00:00:45.100
علشان يحصل اول تلامس جسدي ما بينك وما بين البيبي

00:00:45.100 --> 00:00:49.800
واول ترابط اللي هيكون مهم جدا في تسهيل عملية الرضاعة

00:00:49.800 --> 00:00:53.760
اول ما البيبي بيتولد بيكون في مادة شمعية بتغطي جسم البيبي كله

00:00:53.760 --> 00:00:56.560
المادة دي بتبقى مرطب طبيعي

00:00:56.560 --> 00:00:58.640
بتحمي بشرته من الجفاف

00:00:58.640 --> 00:01:01.900
علشان كده بننصح ان اول حموم البيبي هياخده

00:01:01.900 --> 00:01:06.860
ما يبقاش قبل ما يعدي على الأقل من ٨ - ٢٤ ساعة من وقت الولادة

00:01:06.860 --> 00:01:11.240
اول فحص بيتعمل للبيبي بيبقى في خلال الدقيقة الاولى من ولادته

00:01:11.240 --> 00:01:14.820
وبيرجع يتعاد تاني بعد ٥ دقائق من الولادة

00:01:14.820 --> 00:01:19.820
الفحص ده اسمه ابجار و هو متسمي على اسم دكتورة التخدير اللي اخترعته

00:01:19.820 --> 00:01:23.940
سنة ١٩٥٢ د. فرجينيا ابجار

00:01:23.940 --> 00:01:27.160
في الفحص ده بيتقاس ٥ حاجات على البيبي و هي:

00:01:27.160 --> 00:01:32.160
اللون، النبض، التنفس، مرونة العضلات، والاستجابة عند التحفيز

00:01:32.360 --> 00:01:35.040
بياخد البيبي score ما بين صفر و اثنين

00:01:35.040 --> 00:01:37.580
يعني يا صفر يا واحد يا اتنين

00:01:37.680 --> 00:01:41.780
وبتتجمع الارقام كلها على بعض علشان يطلع مجموع ابجار

00:01:41.780 --> 00:01:45.100
لو مجموع ابجار طلع مش عالي كفاية عند الدقيقة الخامسة

00:01:45.100 --> 00:01:47.920
بيرجع يتعاد تاني بعد ١٠ دقايق

00:01:47.920 --> 00:01:50.840
بعد كده بتتقاس درجة حرارة البيبي

00:01:50.840 --> 00:01:53.260
وبيتقاس كمان ثلاث حاجات مهم جدا

00:01:53.260 --> 00:01:56.240
ان انتي تاخديهم معاكي وانتي خارجة من المستشفى

00:01:56.480 --> 00:02:01.640
الحاجات دول هما وزن الولادة، طول الولادة و محيط رأس البيبي

00:02:01.640 --> 00:02:05.720
في أول زيارة ليكي عند دكتور الاطفال هيسألك على الثلاث حاجات دول

00:02:05.720 --> 00:02:09.560
علشان منهم يبتدي يتابع معدل نمو البيبي

00:02:09.560 --> 00:02:12.780
ألف مبروك ويا رب انتي والبيبي تقوموا بالسلامة


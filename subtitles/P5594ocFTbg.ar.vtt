WEBVTT
Kind: captions
Language: ar

00:01:03.153 --> 00:01:05.559
السلام عليكم ورحمة الله وبركاته

00:01:05.724 --> 00:01:09.450
﻿ من حوالي ١٢ سنة كده كنت لسه راجع من أمريكا
علشان أعيش بقى في مصر

00:01:09.599 --> 00:01:14.044
و كانت وقتها الموضة بتاعة
 الدورات بتاعة التنمية البشرية

00:01:14.169 --> 00:01:17.302
 فقلت طيب أحضر دورة منهم
 علشان أنمي نفسي كده

00:01:17.376 --> 00:01:20.986
 ولقيت إعلان عن دورة
اسمها دورة القراءة التصويرية

00:01:21.299 --> 00:01:26.557
و المدرب مشهور و جاي من دولة عربية
مشهورة بانتشار دورات التنمية البشرية

00:01:26.635 --> 00:01:28.768
 الإعلان الحقيقة
كان جذاب جداً

00:01:29.299 --> 00:01:33.241
 هل تريد أن تقرأ و تستوعب كتاب
من ٥٠٠ صفحة في ربع ساعة

00:01:33.346 --> 00:01:36.170
 هل تريد التخلص من الملل أثناء القراءة

00:01:36.260 --> 00:01:39.098
المهم دفعت المبلغ المطلوب
و رحت حضرت

00:01:39.161 --> 00:01:44.410
 بدأ في اليوم الأول يقنعنا
بأن فيه حاجة اسمها الذاكرة الفوتوغرافية

00:01:44.536 --> 00:01:50.001
بتشوف منظر فينطبع في عقلك
و تسترجعه فيما بعد

00:01:50.212 --> 00:01:50.759
 ماشي

00:01:50.876 --> 00:01:53.954
 هذا المنظر ممكن يكون صفحة من كتاب

00:01:54.041 --> 00:02:00.562
 ومن المعروف أن الإمام الشافعي كان
يضع يده على الصفحة المقابلة في أي كتاب بيقرأه

00:02:00.594 --> 00:02:06.685
 حتى لا تنطبع في ذهنه قبل أن ينتهي
من قراءة الصفحة التي يقرأها

00:02:06.943 --> 00:02:13.574
في اليوم الثاني بدأت آآآآآآآآآآ
أتعلم بقى ازاي نصور الصفحة بعينينا

00:02:13.676 --> 00:02:17.418
و ازاي أن أركان الصفحة تطلع كلها 
من الركن للركن

00:02:17.496 --> 00:02:22.254
 و الصفحة تبقى مفرودة كويس
 زي بالزبط كأنك بتصوّر على مكنة تصوير

00:02:22.379 --> 00:02:28.113
بس بنصوّر بعيننا عشان الكلام
 يطلع واضح في الذاكرة و بدأنا نعمل تمارين

00:02:28.311 --> 00:02:32.842
و أنا بدأت أقلق ... بعني طب احنا هنعرف ازاي
الدورة جابت معانا نتيجة و لا لأ

00:02:33.014 --> 00:02:35.581
هل هناك مقياس محدد يعني

00:02:35.730 --> 00:02:38.472
 فقلت له
 قال لي نعم  طبعاً

00:02:38.621 --> 00:02:45.892
غدا آخر يوم في الدورة كل واحد منكم مطلوب يجيب معاه كتاب
 في موضوع هو مش بيفهم أي حاجة فيه ابداً

00:02:46.056 --> 00:02:50.501
 و في آخر الدورة كل واحد منكم سيقرأ الكتاب
قراءة تصويرية

00:02:50.492 --> 00:02:52.141
بالطريقة اللي احنا تعلمناها

00:02:52.266 --> 00:02:58.680
بالطريقة ديه ممكن الواحد يدخل مكتبة
 يحفظ نصف كتبها في ظرف ساعات

00:02:58.782 --> 00:03:02.171
 المهم ثالث يوم جبت معايا كتاب في المحاسبة

00:03:02.335 --> 00:03:05.343
 اخترت موضوع لا أفهم فيه
أي شيء على الإطلاق

00:03:05.577 --> 00:03:11.866
و في آخر الدورة كل واحد مننا مسك
الكتاب اللي هو جايبه و بدأ يقراه قراءة تصويرية

00:03:11.898 --> 00:03:15.390
وبالفعل في خمس دقايق خلصنا
كل الناس خلصت الكتب اللي معاها

00:03:15.664 --> 00:03:20.340
 فرفعت إيدي و قلت له
 أنا قرأت كتاب من أفضل كتب المحاسبة في العالم

00:03:20.442 --> 00:03:23.824
 قال لي ممتاز قلت له بس أنا لسه
مش بفهم حاجة في المحاسبة

00:03:24.122 --> 00:03:29.023
فضحك و قال لي لأ ده أنت بتطبع الصفحات
 في الذاكرة الغير واعية

00:03:29.133 --> 00:03:34.852
فلما يتفتح نقاش قدامك في المحاسبة
هتلاقي نفسك بتفهم

00:03:35.338 --> 00:03:38.541
 و حتبدأ تسترجع المعلومات من اللا وعي

00:03:38.807 --> 00:03:41.955
أحب أقول لكم أني بعد ١٢ سنة

00:03:42.065 --> 00:03:46.497
أنا ما زلت لا أفرق بين الألف و كوز الدرة
في المحاسبة

00:03:46.693 --> 00:03:51.302
 هذه العلوم يا جماعة اسمها علوم كاذبة
علوم وهمية

00:03:51.365 --> 00:03:54.195
 بيشوفوا الناس عاوزة إيه
مش المحاسبة

00:03:54.256 --> 00:04:05.234
الحاجات اللي بتتباع والدورات اللي بتتباع للناس على إنها
بتحسّن القدرات بتاعة الـ ... وبتنمي القدرات والكلام ده كله

00:04:05.344 --> 00:04:07.204
بيبيعوا للناس الوهم
بيشوفوا الناس محتاجة ايه

00:04:07.232 --> 00:04:08.201
بيبعوا لهم الوهم

00:04:08.279 --> 00:04:10.122
الناس عاوزة تصبح مثقفة

00:04:10.232 --> 00:04:17.932
فبيعطيك حل يجعلك مثقف دون أن تتعلم
تسهر الليالي دون أن  تقرأ و تثقف نفسك

00:04:18.034 --> 00:04:20.807
فالسذج يصدقون هذا الكلام

00:04:20.846 --> 00:04:25.809
 ثانيا موضوع بقى أن الإمام الشافعي
كان يضع يده على الصفحة المقابلة

00:04:25.834 --> 00:04:29.154
 حتى لا تنطبع في الذاكرة مع الصفحة التي يقرأها

00:04:29.186 --> 00:04:32.995
كلام مشتهر جدا جدا

00:04:33.129 --> 00:04:35.488
 لكني لم أجد له أصلا

00:04:35.590 --> 00:04:40.377
في أي كتاب من الكتب القديمة التي تكلمت
عن ترجمة الإمام الشافعي

00:04:40.588 --> 00:04:48.044
 و لا أعتقد أنه صحيح بل و أعتقد ان فيه إساءة
لعلم و قامة مثل قامة الإمام الشافعي

00:04:48.087 --> 00:04:51.036
 لأننا كأننا بنقول أنه كان يحفظ دون فهم

00:04:51.154 --> 00:04:55.825
و هو قال عن نفسه
 أنه حفظ القرآن و هو ابن سبع سنين

00:04:55.896 --> 00:05:00.374
و حفظ موطأ مالك و هو ابن ثلاثة عشر

00:05:00.523 --> 00:05:04.453
لكنه لم يقل كنت أضع يدي على الصفحة المقابلة
 و الكلام ده أبدا

00:05:04.617 --> 00:05:10.741
بعدها فوجئت بدورات بقى تجعلك
 تتعرف على شخصية الإنسان من توقيعه

00:05:10.929 --> 00:05:17.364
 فإذا كان خطه كذا تبقى شخصيته كذا
و إذا كان بيشد سطر تحت التوقيع يبقى شخصيته كذا

00:05:17.458 --> 00:05:20.551
 و السذّج يصدقون

00:05:20.825 --> 00:05:24.758
الناس بالتأكيد تحب أنها تتعرف على
شخصية أي إنسان تتعامل معاه

00:05:24.875 --> 00:05:26.882
 لكن ليس بهذه الطريقة
يا جماعة

00:05:27.054 --> 00:05:32.929
هل هناك دليل على هذا الكلام
 هل هناك بحث علمي صدر من جامعة محترمة

00:05:33.021 --> 00:05:34.583
يثبت ذلك

00:05:34.700 --> 00:05:43.672
إذا لم يكن هناك أبحاث علمية تثبت إذن
اخترعها البعض  pseudo sciences  هي علوم وهمية

00:05:43.915 --> 00:05:50.461
و باعوا الوهم للناس
الناس اللي اعتبروا نفسهم بعدها مثقفين و عندهم فراسة

00:05:50.618 --> 00:05:52.992
و هم في الحقيقة مضحوك عليهم

00:05:53.118 --> 00:05:57.335
 بعد كده بقه دخلت الدورات في قصة تانية أعمق

00:05:57.484 --> 00:06:00.616
ألا و هي الإجابة على الأسئلة الفلسفية

00:06:00.687 --> 00:06:04.890
 مثل من أنا؟ من أين جئت؟
 إلى أين المصير؟

00:06:05.125 --> 00:06:10.338
 هذه الأسئلة لا يصح أن يبحث لها
الإنسان عن إجابة إلا في دينه

00:06:10.604 --> 00:06:15.388
و إلا فايدة الدين إيه غير أنه بيجيب
 على هذه الأسئلة الفلسفية

00:06:15.522 --> 00:06:18.695
 إنما لما دينك يقول لك أنك عبد مخلوق

00:06:18.711 --> 00:06:22.648
 مهمتك عبادة ﷲ الواحد الأحد الخالق

00:06:22.734 --> 00:06:27.441
و بعدين تروح تدفع آلاف الجنيهات
أو الدولارات في دورة

00:06:27.489 --> 00:06:29.051
يقول لك فيها مدرب

00:06:29.176 --> 00:06:35.263
 ان الروح بتتجول و أنها قبل ماتكون فيك
 كانت في الأرض قبل ذلك في مخلوق آخر

00:06:35.373 --> 00:06:36.825
فيما يعرف بالتناسخ

00:06:36.935 --> 00:06:40.185
و أن التناسخ محكوم بحاجة اسمها الكارما

00:06:40.255 --> 00:06:46.630
و هي أن الروح بتكافأ على العمل الصالح
 بأنها تحل في أجساد منعمة و مرفهة

00:06:46.732 --> 00:06:51.200
 إذا أساءت العمل تحل في أجساد حقيرة أو معذبة

00:06:51.317 --> 00:06:56.270
طب هنصدق مين ؟ هنصدق الدين و لا المدرب
 اللي أنا دافع له آلاف

00:06:56.594 --> 00:06:59.203
وعشان أحضرله
ادفع له قد كده

00:06:59.289 --> 00:07:05.434
 و هيمتحنني علشان آخد الشهادة
أبروزها و اعلقها على الحيطة ورا المكتب

00:07:05.833 --> 00:07:14.116
ثم تبدأ تدخل هذه الدورات في الأعمق من ذلك
و هي قضية الطاقة و علاقتها بالروح

00:07:14.226 --> 00:07:19.424
و يبدأوا يتكلموا في أن الإنسان
يستطيع أن يغيّر الأقدار بالطاقة

00:07:19.635 --> 00:07:24.924
يقول لك أنت لو نفسك اوي في سندوتش همبرجر
و دخلت مطعم همبرجر

00:07:25.219 --> 00:07:27.876
 و طلبت همبرغر
 هيجي لك ايه

00:07:28.048 --> 00:07:29.781
همبرجر
شفت بقه

00:07:29.868 --> 00:07:32.727
لما بتريد الشئ جدا بيحصل لك ازاي

00:07:32.790 --> 00:07:37.732
يبقى انت لما تكون عاوز حاجة تحصل جدا 
افضل ركّز فيها جداً

00:07:37.779 --> 00:07:40.475
و ارغبها جداً لغاية ما تحصل

00:07:40.577 --> 00:07:41.940
 طبعا ده ضحك على الذقون

00:07:42.011 --> 00:07:47.183
 اللي جاب الهمبرجر هو أني أنا اشتغلت
و جبت فلوس و دخلت المحل و طلبته

00:07:47.268 --> 00:07:48.621
 مش أني أنا عاوزه

00:07:48.995 --> 00:07:52.432
مش أني رغبتي حققت نفسها بدون عمل

00:07:52.572 --> 00:07:56.290
جرب كده يبقى نفسك في همبرجر جدا 
و افضل حب في الهمبرجر جداً

00:07:56.369 --> 00:08:01.663
 و ركّز في الهمبرجر جداً بعدين ادخل اقعد في مطعم همبرجر
 من غير ما تطلب و لا تدفع

00:08:01.836 --> 00:08:05.304
و أدي دقني اهه
 لو جالك أي فتفوتة همبرجر بعد كده

00:08:05.601 --> 00:08:12.266
 ثم بدأت المسألة تدخل في طقوس
 و معتقدات بوذية و طاوية

00:08:12.387 --> 00:08:13.770
دين اسمه 
Taoism

00:08:13.926 --> 00:08:18.931
 دون أن تقدّم للناس على أنها
 لها أي علاقة بأديان أخرى

00:08:19.137 --> 00:08:23.575
لكن حقيقة الشاكرا و الريكي و النرفانا

00:08:23.614 --> 00:08:25.322
أنها من الأديان الآسيوية

00:08:25.347 --> 00:08:28.671
لكنها تقدم بذكاء في المجتمعات المسلمة

00:08:28.703 --> 00:08:32.733
على أنها مجرد تدريبات رياضية
 من أجل تحسين الصحة

00:08:32.742 --> 00:08:35.635
 و تحقيق السعادة و تفعيل الطاقة الكامنة

00:08:35.691 --> 00:08:39.799
 و تحقيق التواصل بين الناس
 و نشر السلام و المحبة

00:08:39.964 --> 00:08:46.585
أولا لا توجد أي مشكلة في الأخذ
 من غير المسلمين في العلوم المفيدة

00:08:46.828 --> 00:08:52.036
أما بقى تحقيق السعادة والطمأنينة
 فهذه وظيفة الدين أنه يحققها

00:08:52.319 --> 00:08:58.632
 أنت لو بتصلي بخشوع و لو بتتدبر القرآن

00:08:58.867 --> 00:09:00.788
و لو بتقول أذكارك

00:09:00.929 --> 00:09:05.818
و تتأمل في الطبيعة
 و تقول صنع ﷲ الذي أتقن كل شئ

00:09:06.092 --> 00:09:08.974
مش حتبحث عن الطمأنينة في أديان أخرى

00:09:09.178 --> 00:09:11.858
 خلوا بالكم من خلط الحق بالباطل

00:09:11.968 --> 00:09:17.947
لأنه بيجعل الباطل شكله جذاب
 و يجعله شكله غير مخالف للإسلام

00:09:18.174 --> 00:09:22.408
 لما المدرب يقول لي
 لازم تاكل قليل و ماتاكلش لحد الشبع

00:09:22.510 --> 00:09:26.477
 وتمضغ الطعام جيدا 
هذا الكلام يوافق السنة النبوية

00:09:26.626 --> 00:09:27.196
بالظبط

00:09:27.259 --> 00:09:28.361
فأنا أفرح بقه

00:09:28.334 --> 00:09:32.736
وأقول للناس ده الكورس ده يا جماعة 
مافيش فيه أي حاجة خالص مخالفة للإسلام

00:09:33.002 --> 00:09:37.085
لا ياجماعة 
 من أراد السعادة و الطمأنينة أنصحه بالآتي

00:09:37.219 --> 00:09:37.945
- ١

00:09:38.328 --> 00:09:41.461
وده كله موجود على القناة بتاعة اليوتيوب بتاعتنا

00:09:41.758 --> 00:09:43.422
دورة تدبر القرآن

00:09:43.450 --> 00:09:45.832
الأربعة عشر حلقة 
بتاعة مفاتح التدبر

00:09:46.082 --> 00:09:46.793
ثم

00:09:46.840 --> 00:09:49.090
دورة التربية الإيمانية

00:09:49.163 --> 00:09:52.749
اللي هتعلمك 
كيف تشحن قلبك بالإيمان

00:09:52.897 --> 00:09:56.780
ثم تعلّمك كيف تستحضر الخشوع في صلاتك

00:09:56.827 --> 00:09:57.429
يا جماعة

00:09:57.491 --> 00:09:58.796
الخشوع في الصلاة ده

00:09:58.864 --> 00:10:02.317
شيء بيحتاج تدريب
انت بتتدرب عليه عشان تستحضر الخشوع

00:10:02.536 --> 00:10:03.254
ثم

00:10:03.248 --> 00:10:08.889
دورة التربية الروحية 
اللي هتتعامل مع مستوى الاخلاص والتواضع عندك

00:10:08.982 --> 00:10:10.600
فتغيّر من شخصيتك

00:10:10.718 --> 00:10:12.202
كل الدورات ديه مجانية

00:10:12.257 --> 00:10:16.296
على قناة 
Bridges Foundation Channel على اليوتيوب

00:10:16.495 --> 00:10:19.058
و آآآآ....آآآآ بالتلات دورات دول

00:10:19.089 --> 00:10:21.980
انت كده اشتغلت
 على زيادة الإيمان في القلب

00:10:22.005 --> 00:10:23.292
وتزكية النفس

00:10:23.501 --> 00:10:24.383
بقيلك ايه

00:10:24.408 --> 00:10:25.626
انك تثقف عقلك

00:10:25.892 --> 00:10:27.251
هذا لا يكون إلا بالقراءة

00:10:27.400 --> 00:10:28.947
قراءة الكتب النافعة

00:10:29.194 --> 00:10:34.788
وتتحرك في المجتمع بعد كده 
عشان تخدم الناس بالتطوع في أنشطة المفيدة

00:10:34.901 --> 00:10:39.065
بكده تكون انت تعاملت
مع الأربع حاجات دول

00:10:39.455 --> 00:10:43.768
العقل... القلب
الروح.... الجسد

00:10:43.868 --> 00:10:45.954
هي دي روشتة السعادة

00:10:45.998 --> 00:10:49.575
والطمأنينة والوقاية من الاكتئاب

00:10:49.670 --> 00:10:50.584
والسلام عليكم

00:10:50.623 --> 00:10:51.795
واشوفكم ان شاء الله

00:10:51.831 --> 00:10:53.753
في ذكرى جديدة وعبرة جديدة

00:10:53.831 --> 00:10:56.112
ولو كنتوا بتتفرجوا على الانترنت دلوقتي

00:10:56.183 --> 00:11:00.269
ما تنسوش تعملوا لايك وشير للفيديو 
عشان دي بتنشر الفيدوهات بتاعتنا

00:11:00.347 --> 00:11:03.151
وتشتركوا في القناة بالضغط على زر سبسكرايب

00:11:03.489 --> 00:11:04.450
سلام عليكم


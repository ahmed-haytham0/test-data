WEBVTT
Kind: captions
Language: ar

00:00:00.000 --> 00:00:02.880
رمضان

00:00:02.880 --> 00:00:07.020
اهلًا بيكم في الحلقة رقم ٢٦ من برنامج اُسلوب في رمضان

00:00:07.020 --> 00:00:09.220
وحلقة بعنوان: مديتيشن

00:00:09.220 --> 00:00:11.640
أكيد معظمنا سمع عن المديتيشن قبل كده…

00:00:11.640 --> 00:00:15.980
اللي هو التداوي بإنك تقعد مع نفسك كده وتفكر في ولا حاجة

00:00:15.980 --> 00:00:19.140
المديتيشن بالمناسبة مش هو التأمل

00:00:19.140 --> 00:00:23.880
التأمل انك تقعد مع نفسك، وتتأمل وتفكر وتحاول تفكر بوضوح

00:00:23.880 --> 00:00:26.960
اللي انا جاي أكلمكم عليه النهارده مش هو ده خالص

00:00:26.960 --> 00:00:31.820
اللي انا جاي اتكلم عليه النهاردة وعلى أهميته الشديدة هو مديتيشن…

00:00:31.820 --> 00:00:35.560
اللي بيعلمك انك ماتفكرش في اي حاجة في الدنيا

00:00:35.560 --> 00:00:38.320
لكن تعالوا احكيلكوا قصتي مع المديتيشن من الاول

00:00:38.320 --> 00:00:42.000
انا بشتغل مهندس برمجة، وبعمل برامج وتطبيقات للموبايلات

00:00:42.000 --> 00:00:46.200
جانب من حوالي سنتين، عميل من فرنسا، عاوز يعمل برنامج للمديتيشن

00:00:46.200 --> 00:00:49.740
علشان هو بيعمل سيشنز، بيعالج فيها الناس بالمديتيشن

00:00:49.740 --> 00:00:53.120
ولأني كنت سمعت عن المديتيشن ده ميت مرة قبل كده

00:00:53.120 --> 00:00:56.680
وعن أهميته الفظيعة من براين جونسان ومن براندون بيرشارد

00:00:56.680 --> 00:00:58.000
ومن ميت واحد غيرهم

00:00:58.000 --> 00:01:02.440
فا دي كانت فرصة مهمة جدا ليا اني اتعلَّم المديتيشن صح

00:01:02.440 --> 00:01:06.460
علشان لما اعمل المشروع اللي مطلوب مني، اعمله يفيد الناس فعلا

00:01:06.460 --> 00:01:10.940
فا رحت نزلت أشهر برنا مج للأيفون والاندرويد  في العالم لتعليم المديتيشن

00:01:10.940 --> 00:01:14.460
والبرنامج اسمه: هيد سبايس– او: مساحة للرأس

00:01:14.460 --> 00:01:19.000
تعليم المديتيشن انك تحضر حصة او سيشن ١٠ دقايق يوميا

00:01:19.000 --> 00:01:24.120
تتعلم فيهم ازاي انك ما تفكرش في اي حاجة خالص

00:01:24.120 --> 00:01:28.520
الموضوع ممكن يبان سهل انك تقعد ١٠ دقايق ما تفكرش في حاجة خالص

00:01:28.520 --> 00:01:33.100
لكن لو جربته في الاول، صدقني: الموضوع اقرب للمستحيل

00:01:33.100 --> 00:01:37.880
الهدف من تعليم المديتيشن انه يعلمك انك تفصل دماغك وتفكيرك

00:01:37.880 --> 00:01:42.400
عن الدنيا كلها و ما فيها لمدة ١٠ دقايق متواصلة

00:01:42.400 --> 00:01:45.940
لكن وانت صاحي وفي كامل مش وانت نايم

00:01:45.940 --> 00:01:48.580
طيب هاستفيد ايه انا حضرتك لما اكل المديتيشن

00:01:48.580 --> 00:01:50.400
اللي انت قاعد تطبخ فيه ده سيادتك؟؟؟

00:01:50.400 --> 00:01:54.180
الاستفادات كتيييرة جدا جدا لا حصر لها بجد

00:01:54.180 --> 00:01:56.380
علاج فعال جدا للتوتر

00:01:56.380 --> 00:02:01.000
بيفصلك عن الدنيا والمشاكل، وبترجع بذهن صافي جدا للحياة

00:02:01.000 --> 00:02:04.800
بيخليك تفكر برة الصندوق دايما، وبيزود الإبداع

00:02:04.800 --> 00:02:08.440
بيخليك تقدر تخرج من مود مشاكل الشغل لما تروح البيت

00:02:08.440 --> 00:02:13.100
فا تبدأ حياة حقيقية جميلة من البداية وانت فريش مع اهلك وعيلتك

00:02:13.100 --> 00:02:19.840
المهم، انك تعمل مديتيشن صح… تتعلم ازاي تفصل نفسك عن الحياة كلها…

00:02:19.840 --> 00:02:23.200
وطرق تعليم المديتيشن والحصة والسيشنز اليومية

00:02:23.200 --> 00:02:25.960
موجودين في البرنامج المشهور اللي اسمه هيد سبايس

00:02:25.960 --> 00:02:30.340
والبرنامج اللي عملته مع زمايلي في شركة ان ويڤ للبرمجة: برنامج زين-في

00:02:30.340 --> 00:02:33.820
شكرًا يا عّم اُسلوب على انك حكيتلنا قصة حياتك مع المديتيشن

00:02:33.820 --> 00:02:36.620
وشكرا ان احنا ما استفدناش اي حاجة منك النهاردة

00:02:36.620 --> 00:02:40.760
ويالا انت والبتاعيشين اللي مش فاهمه ده، علشان ها نرش بطيخ

00:02:40.760 --> 00:02:48.140
استنى بس يا عّم أسلوبي… انت بتتعصب بسرعة، ومحتاج مديتيشن فعلا

00:02:48.140 --> 00:02:52.600
اول حاجة فهمتها واتعلمتها لما اتعلمت فعلا المديتيشن الصح

00:02:52.600 --> 00:02:56.600
ان كل حاجة في المديتيشن ده، موجودة في الصلاة الصحيحة…

00:02:56.600 --> 00:02:59.600
مش الصلاة الكروتة الهبل اللي بنمضي بيها حضور وانصراف دي

00:02:59.600 --> 00:03:04.040
الصلاة الصحيحة اللي هي: اول لما تقف، وترفع ايديك لربنا

00:03:04.040 --> 00:03:07.420
وتاخد نفس كامل بكل هدوء وتقول

00:03:07.420 --> 00:03:09.440
الله أكبر

00:03:09.440 --> 00:03:14.440
وأول لما تقول الله اكبر… الكون كله يقف

00:03:14.440 --> 00:03:16.440
مفيش حاجة خلاص في الكون

00:03:16.440 --> 00:03:21.460
مفيش ورايا حاجة مهما كانت....مفيش شغل ولا مشاكل شغل

00:03:21.460 --> 00:03:25.980
لو الشغل ومديري اللي في الشغل انفجروا دلوقتي حالا، ولا يهمني

00:03:25.980 --> 00:03:31.940
مفيش أولادي ولا مشاكلهم خالص....مفيش ورايا ولا ديون ولا اي هموم

00:03:31.940 --> 00:03:35.140
انا خلاص… مش معاكوا في الدنيا دلوقتي

00:03:35.140 --> 00:03:36.860
انا مع ربنا

00:03:36.860 --> 00:03:42.360
إنتوا والكون كله تحت… وانا في حتة تانية خالص

00:03:42.360 --> 00:03:46.400
مفيش فيها اي انشغالات ولا مشاغل ولا حياة

00:03:46.400 --> 00:03:51.120
انا واقف بين ايدين ربنا....اللي بإيده الكون بتاعكوا كله

00:03:51.120 --> 00:03:58.120
هاقول: الحمد لله رب العالمين...واقف لحظة كده، وافهم وأحس انا قولت ايه

00:03:58.120 --> 00:04:02.580
مع كل كلمة هاقولها هايكون في اطمئنان حقيقي في قلبي...

00:04:02.580 --> 00:04:05.560
كل حركة، يكون معاها: اطمئنان

00:04:05.560 --> 00:04:11.760
يااااااة…. مستحيل اقدر اوصفلك انت بتكون فين لما تصلي كده

00:04:11.760 --> 00:04:15.360
بتكون فعلا في مكان تاني خالص

00:04:15.360 --> 00:04:19.700
لما بتخلص صلاة… بتبقى فعلا منتظر الصلاة اللي جاية بفارغ الصبر

00:04:19.700 --> 00:04:25.780
علشان تروح نفس المكان ده، وتسيب الدنيا والكون والمشاكل والمذاكرة والأولاد

00:04:25.780 --> 00:04:28.820
ومشاكل الاسرة والديون والضغط النفسي والعصبي…

00:04:28.820 --> 00:04:36.380
وتروح عند ربنا… وتقف وتقول: الله اكبر

00:04:36.380 --> 00:04:38.860
وتاخد نفس طوييييييل…

00:04:38.860 --> 00:04:43.100
وقلبك بجد يبقى في اعلى درجات السعادة والاطمئنان …

00:04:43.100 --> 00:04:48.080
وَيَا باختك بجد وانت في رحلتك اللي بتقابل فيها خالق الكون كله

00:04:48.080 --> 00:04:52.420
وانت واقف لواحدك عنده، وتقول: انا جيت يارب

00:04:52.420 --> 00:04:59.200
بقلبي وروحي وتفكيري، ورميت كل همومي وانشغالاتي واتخلصت منها

00:04:59.200 --> 00:05:05.280
ساعتها بس هاتفهم ليه في ناس بتقف تصلي قيام ليل بالساعات يوميا…

00:05:05.280 --> 00:05:08.160
وبتبقى ساعتها خارج نطاق الكون

00:05:08.160 --> 00:05:12.540
طيب، انت جربت قبل مده تصلي بخشوع وماعرفتش

00:05:12.540 --> 00:05:16.360
هاقولك حاجتين: الحاجة الاولى: سيبك من اي مسميات

00:05:16.360 --> 00:05:22.240
انت محتاج تفصل نفسك عن الكون كله لمدة دقايق بس

00:05:22.240 --> 00:05:25.500
علشان تقدر ترجع تاني إنسان جديد

00:05:25.500 --> 00:05:28.580
اول لما تقف بين أيدين ربنا علشان تصلي

00:05:28.580 --> 00:05:33.160
و كل لما فكرة هاتحاول تدخلك: اياكش تولع

00:05:33.160 --> 00:05:36.380
هاتحس براحة بجد فظيعة

00:05:36.380 --> 00:05:40.400
انا متأخر اوي في الشغل: ان شالله يولع الشغل باللي فيه

00:05:40.400 --> 00:05:44.460
انا متأخر في المذاكرة… اياكش تولع المذاكرة على المناهج …

00:05:44.460 --> 00:05:46.180
عجبتك دي اوي انا عارف… هههه

00:05:46.180 --> 00:05:49.120
كل فكرة هاتدخل وتحاول تشتتك

00:05:49.120 --> 00:05:54.080
هاتكون هي فرصتك لطردها وتحرير نفسك من كل قيود الحياة …

00:05:54.080 --> 00:05:57.620
هاتكون حر مرة تانية، مهما كانت قيودك

00:05:57.620 --> 00:06:03.900
وافتكر دايما… انك محتاج تفصل نفسك عن الكون وانت صاحي وفي كامل وعيك

00:06:03.900 --> 00:06:09.200
النقطة التانية: برنددون بيرشارد بيحكي بالتفصيل في الفيديو ده

00:06:09.200 --> 00:06:13.780
ازاي هو بيجبر نفسه على طرد كل الأفكار من دماغه

00:06:13.780 --> 00:06:16.440
علشان يعرف يعمل مديتيشن

00:06:16.440 --> 00:06:21.100
هو بيقول انه اول لما بيروح من الشغل، وقبل ما يقابل مراته

00:06:21.100 --> 00:06:27.760
لازم يعمل مديتيشن لمدة ٢٠ دقيقة كاملة، يفضّل ال ٢٠ دقيقة يقول فيهم…

00:06:27.760 --> 00:06:36.060
ريليز… وياخد نفس طويل...ويقول ريلييييز،،، وياخد نفس

00:06:36.060 --> 00:06:39.640
ويفضل يكرر الموضوع ده ٢٠ دقيقة

00:06:39.640 --> 00:06:45.200
وهو بيقول انا اللي اخترعت كلمة ريليز دي، انت ممكن تقول اي كلمة

00:06:45.200 --> 00:06:47.420
انا كنت بتعلم اعمل مديتيشن

00:06:47.420 --> 00:06:52.940
كنت بفضل أقول وانا رايح الشغل بالعجلة طول الطريق، ريليييييز

00:06:52.940 --> 00:06:55.280
اي وة… سامعك… انا بروح الشغل بالعجلة والله

00:06:55.280 --> 00:07:00.680
وبعدين لاقيتني بقول بدالها… الله اكبر، واخد نفس…

00:07:00.680 --> 00:07:05.720
وأقول الله اكبر واخد نفس طويل… وأفضل أعمل كده طول الطريق

00:07:05.720 --> 00:07:10.680
ربنا بعتلي ناس ملهومش اي دعوة بالدين لا من قريب ولا من بعيد

00:07:10.680 --> 00:07:17.440
يعلموني ازاي اصلي صح، وإزاي أقول أذكار صح، وإزاي أعبد ربنا صح

00:07:17.440 --> 00:07:21.840
وأستفيد فعلا في يومي وحياتي من الصلاة والذكر والدعاء

00:07:21.840 --> 00:07:28.380
ودي فرصتك انت كمان… انك تتعلم رؤية للصلاة والذكر من زاوية جديدة مختلفة

00:07:28.380 --> 00:07:32.580
واجب الحلقة بتاعك النهاردة: هات كراسة اُسلوب في رمضان بتاعتك

00:07:32.580 --> 00:07:38.400
ووقف الفيديو ده، وشغله من الاول خالص تاني...دلوقتي حالا ما تنتظرش

00:07:38.400 --> 00:07:43.100
وتكتب كل نقطة تشوفها مهمة في كراستك

00:07:43.100 --> 00:07:48.280
وتروح تطبق النقط دي كلها وانت بتصلي وانت كمان بتذكر ربنا

00:07:48.280 --> 00:07:52.120
الحلقة دي بالذات، ما ينفعش تشوفها مرة واحدة ابدا

00:07:52.120 --> 00:07:57.200
دي تشوفها تاني دلوقتي حالا وتشوفها بكرة وبعده وبعده وكل يوم

00:07:57.200 --> 00:08:01.360
لغاية لما تشرب معنى الصلاة والخشوع بين يدي الله…

00:08:01.360 --> 00:08:04.720
وكمان ترجع للحلقة دي مليون مرة تاني

00:08:04.720 --> 00:08:08.440
كل ما تعوز تشحن نفسك فهم وحب للصلاة والعبادة

00:08:08.440 --> 00:08:14.460
بنفكرك انك هاتروح تصلي دلوقتي حالا بقلب جديد …

00:08:14.460 --> 00:08:18.120
نفس عميق… ابتسامة في قلبك

00:08:18.120 --> 00:08:22.500
وخليك حبوب بقى وتدعيلنا معاك… بلاش بخل يا راجل

00:08:22.500 --> 00:08:26.780
محتاجين نسمع رأيك وأفكارك وأي رسالة تحب تبعتها لنا

00:08:26.780 --> 00:08:30.400
واحنا ان شاء الله هانقرأ كل التعليقات وكل الكومنتس اللي هاتكتبها

00:08:30.400 --> 00:08:35.060
و وصل الحلقة دي لكل شخص ممكن يدعيلك المرة اللي جاية وهو جاي يصلي

00:08:35.060 --> 00:08:37.480
واعمل سابسكرايب لقناة اُسلوب على يوتيوب

00:08:37.480 --> 00:08:39.580
علشان توصلك كل حلقاتنا اللي جاية

00:08:39.580 --> 00:08:41.580
ورمضان… كرييييم


WEBVTT
Kind: captions
Language: ar

00:00:00.700 --> 00:00:04.533
بسم الله الرحمن الرحيم أهلًا بيكم وبرنامج بالحرف الواحد

00:00:04.533 --> 00:00:07.266
برنامج بيجمع الدين والعلم والحياة

00:00:07.266 --> 00:00:10.499
التلاتة مثلث تلت أضلاع

00:00:10.500 --> 00:00:13.366
كل واحد فيهم بيكمل التاني

00:00:13.366 --> 00:00:18.932
والحقيقة العلم والدين والحياة بيهم التلاتة والله يا جماعة تضمن حياة سوية

00:00:18.933 --> 00:00:22.766
والله لو جمعت التلاتة تضمن حياة مستقرة مطمئنة

00:00:22.766 --> 00:00:25.932
البشر على مدار العصور

00:00:25.933 --> 00:00:29.199
نفسهم إزاي يكملوا التلت أضلاع

00:00:29.200 --> 00:00:31.833
مش دايمًا بيعرفوا يعملوها وساعات بيحصل صدام

00:00:31.833 --> 00:00:33.533
وساعات بيبقى فيه جدل

00:00:33.533 --> 00:00:37.699
وأحيانًا تبص تلاقي فيه شعوب طلّعت ضلع

00:00:37.700 --> 00:00:40.066
زي مثلًا ممكن تطلع ضلع الدين برا

00:00:40.066 --> 00:00:43.766
وركزت على العلم والحياة فيغيب السلام النفسي العالمي

00:00:43.766 --> 00:00:47.932
وشعوب قالت: أنها اختارت الدين لكن أهملت العلم

00:00:47.933 --> 00:00:51.133
وشعوب مش مهتمة بكواليتي الحياة الي هيا

00:00:51.133 --> 00:00:55.499
لكن الحقيقة والله الحضارة ما بتصنع إلا بجمع التلاتة

00:00:55.500 --> 00:00:58.133
مين الي يفهم التلاتة ويجمعهم

00:00:58.133 --> 00:01:00.066
مفيش تناقض بين التلاتة

00:01:00.066 --> 00:01:02.732
التلاتة مكملين بعض

00:01:02.733 --> 00:01:06.266
علشان تعيش سعيد لازم تكمل التلاتة

00:01:06.266 --> 00:01:10.066
طيب تعالوا ندخل بقى النهاردة في حلقة النهاردة

00:01:10.066 --> 00:01:13.899
ونعيش الفكرة بتاعت حلقة النهاردة

00:01:13.900 --> 00:01:19.500
الفكرة بتاعت النهاردة بتدور حوالين، بادية بسؤال

00:01:19.500 --> 00:01:24.733
والسؤال الي أنا عايز أبدأ منه وأركز عليه هوا

00:01:24.733 --> 00:01:27.699
هل الإنسان مسيّر ولا مخيّر؟

00:01:27.700 --> 00:01:32.266
سؤال كتير وكلنا بنتكلم فيه ما بين العلم والدين والحياة وآراء كتيرة جدًا

00:01:32.266 --> 00:01:38.032
في الآخر يعني الخلاصة فيه رأي بيقول: طبعًا مخيّر في كل اختياراته يفعل ما يشاء

00:01:38.033 --> 00:01:42.033
وفيه رأي تاني بيقول: لأ طبعًا مسيّر امال القدر إيه؟

00:01:42.033 --> 00:01:46.133
دا كمان حتى حركات أعضاء جسده وأعضاءه

00:01:46.133 --> 00:01:48.966
يعني الإنسان في الآخر مسيّر

00:01:48.966 --> 00:01:54.432
لكن الحقيقة يا جماعة بين الرأيين هوا الحقيقة أن الإنسان مخيّر ومسيّر في نفس الوقت

00:01:54.433 --> 00:01:57.966
مخيّر في حاجات ومسيّر في حاجات

00:01:57.966 --> 00:02:00.432
طبعًا أنت مخيّر في اختياراتك في الحياة

00:02:00.433 --> 00:02:03.066
ربنا مش هيجبرك على اختياراتك

00:02:03.066 --> 00:02:06.966
امال هيحاسبك إزاي يوم القيامة لو أنت مش مخيّر حتى بالعقل يعني؟

00:02:06.966 --> 00:02:11.799
لكن في نفس الوقت أنت مسيّر في بعض الأقدار تفرض عليك

00:02:11.800 --> 00:02:15.566
لكن وهيا بتفرض عليك تفرض عليك لتتحرك

00:02:15.566 --> 00:02:20.732
لتختار بإرادتك كيف تتعامل باختيارك مع القدر الجديد

00:02:20.733 --> 00:02:25.466
يا نهار أبيض!! حتى القدر طلعت مسيّر في جزء ومخيّر في جزء تاني

00:02:25.466 --> 00:02:27.566
حلاوة الحياة

00:02:27.566 --> 00:02:29.132
وحلاوة الدين

00:02:29.133 --> 00:02:33.166
أنك تجمع بذكاءك وحكمتك وفكرك ومرونتك

00:02:33.166 --> 00:02:35.899
بين التسيير والتخيير

00:02:35.900 --> 00:02:39.700
بالمرونة هتنجح في الحياة والدين

00:02:39.700 --> 00:02:42.900
والحياة والدين الأتنين متفقين على الكلام دا

00:02:42.900 --> 00:02:46.066
أن أنت مسيّر ومخيّر وازاي يبقى عندك مرونة

00:02:46.066 --> 00:02:49.766
الي فاكر أن هوا مخيّر فقط، أنا مخيّر فقط في الحياة

00:02:49.766 --> 00:02:52.332
هيتعالى على الحياة وبعد شوية هيخبط في الحيط

00:02:52.333 --> 00:02:53.399
وهيفقد المرونة

00:02:53.400 --> 00:02:57.266
والي فاكر أن هوا مسيّر فقط هيفقد الإجابية

00:02:57.266 --> 00:02:59.966
والفاعلية ويتحول لإنسان سلبي

00:02:59.966 --> 00:03:02.899
أعمل إيه؟ ما أنا كله مكتوب عليا وأنا مفيش في إيدي حاجة

00:03:02.900 --> 00:03:06.866
لازم تتعلم التوازن والله يا جماعة دي قصة في الحياة للشباب والبنات

00:03:06.866 --> 00:03:10.232
لازم تتعلم التوازن بين أنا مخيّر

00:03:10.233 --> 00:03:13.533
ولكن كمان أنا مسيّر، دا الدين والحياة

00:03:13.533 --> 00:03:15.599
طب والعلم رأيه إيه؟

00:03:15.600 --> 00:03:19.466
العلم دايمًا يفتخر أن الإنسان حر

00:03:19.466 --> 00:03:21.166
يقود العالم كما يشاء

00:03:21.166 --> 00:03:24.266
الغرب يرى أن الإنسان سيد الكون الأول

00:03:24.266 --> 00:03:25.866
يقهر الكون كما يشاء

00:03:25.866 --> 00:03:31.066
لا توجد قوة تمنع الإنسان من قهر الكون، دا فكر في الحضارة الغربية

00:03:31.066 --> 00:03:32.566
لكن الله موجود

00:03:32.566 --> 00:03:35.499
القهّار سبحانه وتعالى فوق الجميع

00:03:35.500 --> 00:03:41.133
عشان كدا هتلاقي العلم رغم كل إنجازات العلم الرائعة وكل كلام الغرب

00:03:41.133 --> 00:03:45.599
ميقدرش ينكر أن الإنسان مسيّر غصب عنه

00:03:45.600 --> 00:03:48.133
علميًّا في أمور كتيرة

00:03:48.133 --> 00:03:50.099
تعالوا نشوف نختار حاجة واحدة

00:03:50.100 --> 00:03:53.666
نتكلم عليها النهاردة: السفر

00:03:53.666 --> 00:03:55.832
السفر أنت متعود تسافر

00:03:55.833 --> 00:03:58.899
بتسافر يا ترى بعربية ولا بطيارة ولا بمركب ولا إيه

00:03:58.900 --> 00:04:01.866
ولو أنت مسافر لأي مكان في العالم

00:04:01.866 --> 00:04:04.499
أكيد سفرك أكيد سفرك باختيارك

00:04:04.500 --> 00:04:09.000
لكن حركتك في السفر غالبًا بتكون مسيّر فيها

00:04:09.000 --> 00:04:11.133
أنا؟ إزاي يعني؟

00:04:11.133 --> 00:04:14.733
كلنا النهاردة يا جماعة بنستخدم جهاز الجي بي إس

00:04:14.733 --> 00:04:19.199
الجي بي إس بيقولولنا إزاي لما نروح مكان

00:04:19.200 --> 00:04:24.166
واحنا مش عارفينه وفجأة تلاقي دماغك مسلمها للجي بي إس

00:04:24.166 --> 00:04:26.999
وبتمشي وراه من غير ما يفكر

00:04:27.000 --> 00:04:31.966
خصوصًا لو أنت غريب بقى ويعني لو احنا نازلين في بلد زي ألمانيا

00:04:31.966 --> 00:04:35.599
ولّا أمريكا ولّا إنجلترا وواخد عربية من المطار

00:04:35.600 --> 00:04:38.066
وفرحان بقى معاك الرخصة الدولية بتاعتك

00:04:38.066 --> 00:04:43.599
ورحت داخل على الجي بي إس وكاتب المكان الي أنت عايز تروحله

00:04:43.600 --> 00:04:45.666
وهتمشي وراه عمياني

00:04:45.666 --> 00:04:48.032
وهتسلم عقلك بدون تفكير

00:04:48.033 --> 00:04:52.166
ولو خرّف وضيّعك وحصل إيه هتعمل إيه؟

00:04:52.166 --> 00:04:54.166
وحصلت قبل كدا على فكرة

00:04:54.166 --> 00:04:58.132
وفي الأخبار العالمية تلاقي: من الجي بي إس ما قتل

00:04:58.133 --> 00:04:59.999
حادثة مشهورة في كندا

00:05:00.000 --> 00:05:03.700
راجل ومراته ماتوا بسبب أن هما رايحين ورا الجي بي إس

00:05:03.700 --> 00:05:07.133
الجهاز حصل إيرور  فخدهم غلط

00:05:07.133 --> 00:05:10.466
هما رايحين لاس فيجاس لاقوا نفسهم في نيفادا

00:05:10.466 --> 00:05:14.666
وواحد منهم مات والتانية يعني أنقذوها بعد خمسين يوم

00:05:14.666 --> 00:05:17.532
المهم يعني بعد الحدوتة دي أنا عايز أقلك

00:05:17.533 --> 00:05:21.899
أن أنت لو سايق عربيتك بإيدك ودماغك

00:05:21.900 --> 00:05:24.600
أنت هنا مخيّر أنت قائد السيارة

00:05:24.600 --> 00:05:27.000
لكن لما تمشي ورا جهاز الجي بي إس

00:05:27.000 --> 00:05:31.200
أنت غصب عنك بتسلمله عقلك وبتمشي وراه

00:05:31.200 --> 00:05:35.733
والي بيقلك عليه بالضبط خاصة لو رايح مكان متعرفوش

00:05:35.733 --> 00:05:39.166
أنت هنا مسيّر، الطيارة في السماء

00:05:39.166 --> 00:05:40.999
السفينة في البحر

00:05:41.000 --> 00:05:43.366
مش ممكن يسافروا في الهوا

00:05:43.366 --> 00:05:47.032
 Navigation ولا يمشوا في البحر من غير

00:05:47.033 --> 00:05:49.099
من غير توجيه

00:05:49.100 --> 00:05:52.966
خصوصًا الطيارة، دا حتى دلوقتي الطيار شغال

00:05:52.966 --> 00:05:55.566
Auto Pilot بنظام ال

00:05:55.566 --> 00:05:59.366
أو الطيار الآلي الي يخلي الطيار زيه زيك بالضبط

00:05:59.366 --> 00:06:04.466
أنتو الأتنين متسابين لحد ما توصلوا البلد

00:06:04.466 --> 00:06:08.699
الجي بي إس حتى كمان فكرة الطيار الآلي سهلت على ناس كتير

00:06:08.700 --> 00:06:11.000
 تقلك يا عم أنا ممكن أمتلك طيارة وأنا أسوقها

00:06:11.000 --> 00:06:13.300
طالما معايا جهاز الجي بي إس

00:06:13.300 --> 00:06:18.333
يبقى مش هتتوه في متاهات السماء

00:06:18.333 --> 00:06:23.866
وكل الي عليك تقعد في الطيارة وتنفذ تعليمات الجي بي إس، دا الجي بي إس

00:06:23.866 --> 00:06:25.866
وده حركتنا في السماء

00:06:25.866 --> 00:06:29.432
وكله معتمد على إيه؟ والجي بي إس أصًلا معتمد على إيه؟

00:06:29.433 --> 00:06:33.833
عالنظام الي موجود في الكون آآه! دا طلع احنا مسيّرين في دي

00:06:33.833 --> 00:06:38.099
دا احنا بس اخترعنا الجهاز لكن هو الموضوع كله مرتبط بربنا سبحانه وتعالى

00:06:38.100 --> 00:06:43.800
أو مرتبط بالنظام الي موجود في الكون بعد كدا طب تخيل حتى الطيور

00:06:43.800 --> 00:06:47.100
الطيور مخيّرة ومسيّرة

00:06:47.100 --> 00:06:48.633
الكون كله كدا

00:06:48.633 --> 00:06:51.899
أنتو فاكرين يا جماعة وأنتو صغيرين واحنا صغيرين يعني

00:06:51.900 --> 00:06:55.566
كنّا نقول يا سلام لو عندنا حرية الطيور والحمام

00:06:55.566 --> 00:07:00.432
المهاجرة دي وأطير بحرية واعمل الي أنا عايزه في السماء

00:07:00.433 --> 00:07:03.666
يمين وقت ما احب يمين وشمال وقت ما احب

00:07:03.666 --> 00:07:06.932
شمال وجنوب وكل الي أنا عايزه

00:07:06.933 --> 00:07:10.433
العلم المفاجآة أنه قالك أن الطيور لأ

00:07:10.433 --> 00:07:12.533
الطيور الي في السماء دي

00:07:12.533 --> 00:07:18.766
والطيور الي بتهاجر مسافات رهيبة بألفات الأميال دي مش بتطير بشكل عشوائي

00:07:18.766 --> 00:07:23.232
دي مش ماشية على مزاجها مش ماشية يمين وقت ما تحب وشمال وقت ما تحب

00:07:23.233 --> 00:07:27.066
دي ماشية على جي بي إس

00:07:27.066 --> 00:07:29.399
Built in سموه

00:07:29.400 --> 00:07:32.733
يعني مبني جواهم

00:07:32.733 --> 00:07:40.033
معلومة جديدة عليك جي بي إس مش كدا أكيد أنت فاكر زي أن الطيور يعني طايرة كدا لوحدها

00:07:40.033 --> 00:07:43.033
أنا كنت فاكر زيك كدا أنها بتطير على مزاجها

00:07:43.033 --> 00:07:46.466
لغاية ما طلع أتنين من الباحثين الكبار

00:07:46.466 --> 00:07:48.366
ليكينج

00:07:48.366 --> 00:07:51.366
وديفيد بيكمان

00:07:51.366 --> 00:07:55.499
من كلية طب في تكساس في أمريكا

00:07:55.500 --> 00:07:58.000
رصدوا مجموعة من الخلايا

00:07:58.000 --> 00:08:03.300
حوالي تخيل؟ 53 خلية في مخ الحمام

00:08:03.300 --> 00:08:06.433
الحمامة دي 53 خلية

00:08:06.433 --> 00:08:11.699
بتستجيب الخلايا دي لاتجاهات المجال المغناطيسي للأرض

00:08:11.700 --> 00:08:14.466
وتقدر تفك شفرته

00:08:14.466 --> 00:08:19.266
وتعرف الإتجاهات كل دا في دماغ الحمامة الصغيرة الي قد كدا؟

00:08:19.266 --> 00:08:20.532
تلاتة وخمسين خلية؟

00:08:20.533 --> 00:08:23.933
وتفك شفرة المجال المغناطيسي للأرض

00:08:23.933 --> 00:08:25.366
وتعرف الإتجاهات

00:08:25.366 --> 00:08:28.532
شمال وبعدين تتبع الإتجاهات

00:08:28.533 --> 00:08:31.733
كأن في دماغها جي بي إس بالضبط

00:08:31.733 --> 00:08:36.033
لدرجة أن هما شبهوا الخلايا دي في رأس الحمامة والطيور

00:08:36.033 --> 00:08:38.166
بخلايا جي بي إس العصبية

00:08:38.166 --> 00:08:43.266
تقدر تقرى وتتبع المجال المغناطيسي للأرض

00:08:43.266 --> 00:08:49.466
يعني الطير دا بيطير عن طريق تتبع مسارات اتجاهات المجال المغناطيسي

00:08:49.466 --> 00:08:51.232
مش بيطير عشوائي على مزاجه

00:08:51.233 --> 00:08:52.733
 Navigation لأ دا فيه

00:08:52.733 --> 00:08:54.666
زي الطيارة في السماء

00:08:54.666 --> 00:08:58.699
لدرجة أن العلماء قالوا أن الطير عنده زي ما قلتلكوا كدا

00:08:58.700 --> 00:09:00.800
Built in GPS

00:09:00.800 --> 00:09:04.300
فيه عالم مشهور بروفيسور اسمه جيم الخليلي

00:09:04.300 --> 00:09:08.133
أستاذ الفيزياء النظرية في جامعة سيري بلندن

00:09:08.133 --> 00:09:12.433
بيشرح لينا فيديو شهير من فيديوهاته على اليوتيوب

00:09:12.433 --> 00:09:13.966
وأنا شفت الفيديو دا

00:09:13.966 --> 00:09:18.499
بيوضح لينا فيه إزاي الطيور الي بتهاجر آلاف الأميال كل سنة

00:09:18.500 --> 00:09:21.433
إزاي بتوصل نفس المنطقة في الصيف

00:09:21.433 --> 00:09:26.166
ونفس المنطقة في الشتاء من غير ما تتوه مللي

00:09:26.166 --> 00:09:28.732
وجيل ورا جيل مش مرة واحدة

00:09:28.733 --> 00:09:32.333
لغز حيّر العلماء مش سنوات، قرون

00:09:32.333 --> 00:09:37.033
البروفيسور دوًّا بيقولك: أن الطيور دي بتهاجر آلاف الأميال كل سنة

00:09:37.033 --> 00:09:40.433
توصل لنفس المنطقة في الصيف ونفس المنطقة في الشتاء

00:09:40.433 --> 00:09:43.433
ضرب مثال على طائر اسمه

00:09:43.433 --> 00:09:45.666
طائر روبين الأوروبي

00:09:45.666 --> 00:09:50.699
إزاي طائر روبين الأوروبي دا يتجه من الجنوب كل شتاء

00:09:50.700 --> 00:09:57.100
من غير ما يتوه يتجه اتجاه الجنوب من الدول الإسكندنافية

00:09:57.100 --> 00:09:59.500
لحوض البحر المتوسط

00:09:59.500 --> 00:10:01.366
تخيل المسافة؟

00:10:01.366 --> 00:10:06.066
كل شتاء علشان البرد في الدول الإسكندنافيا

00:10:06.066 --> 00:10:10.166
فيتجه لحوض البحر المتوسط الأكثر دفئًا

00:10:10.166 --> 00:10:13.599
الطائر دا يا جماعة بيقول عليه الدكتور جيم دوًا

00:10:13.600 --> 00:10:18.000
بيقدر يقرأ ويشوف ويحدد الإتجاهات

00:10:18.000 --> 00:10:21.466
عن طريق اعتماده على نظرية اسمها الكوانتم

00:10:21.466 --> 00:10:25.999
وعن طريق بروتين مخصص في شبكة العين بتاعته

00:10:26.000 --> 00:10:29.366
Navigation بيكوّنوا مع بعض وحدة

00:10:29.366 --> 00:10:30.666
أنت متخيل؟

00:10:30.666 --> 00:10:35.932
يقدر يتّبع بيها اتجاهات المجال المغناطيسي للأرض ويشوفه ويقراه

00:10:35.933 --> 00:10:37.833
تمام زي الجي بي إس بالضبط

00:10:37.833 --> 00:10:42.233
يعني الطيور مش بتطير على مزاجها وحريتها زي ما أنا كنت فاكر

00:10:42.233 --> 00:10:47.233
لأ دي مسيّرة أو قول مسخرة مش بإرادتها

00:10:47.233 --> 00:10:52.233
أنا عايزك تتأمل معايا قول الله تبارك وتعالى وتعيش مع الآية الجميلة ديًّا

00:10:52.233 --> 00:10:56.199
أَلَمْ يَرَوْا إِلَى الطَّيْرِ مُسَخَّرَاتٍ فِي جَوِّ السَّمَاءِ

00:10:56.200 --> 00:10:58.900
مَا يُمْسِكُهُنَّ إِلَّا اللَّهُ

00:10:58.900 --> 00:11:02.566
 إِنَّ فِي ذَ?لِكَ لَآيَاتٍ لِّقَوْمٍ يُؤْمِنُونَ

00:11:02.566 --> 00:11:05.566
الله على المعنى الجميل للآية دي لو فكرت فيها

00:11:05.566 --> 00:11:10.666
على فكرة مسخرات هنا معناها مش ماشي بإرادته

00:11:10.666 --> 00:11:13.266
معناه متساق

00:11:13.266 --> 00:11:16.332
معناه مش هوا الي سايق، حد سايقه

00:11:16.333 --> 00:11:21.466
معناه أن فيه جي بي إس ماشي هوا عليه

00:11:21.466 --> 00:11:23.099
جواه Built in

00:11:23.100 --> 00:11:29.033
خلي بالك الآية القرآنية الوحيدة الي ربنا ذكر فيها كلمة جو

00:11:29.033 --> 00:11:32.433
أَلَمْ يَرَوْا إِلَى الطَّيْرِ مُسَخَّرَاتٍ فِي جَوِّ السَّمَاءِ

00:11:32.433 --> 00:11:37.599
وقام قايلنا  إِنَّ فِي ذَ?لِكَ لَآيَاتٍ لِّقَوْمٍ يُؤْمِنُونَ

00:11:37.600 --> 00:11:41.933
وخلي بالك لفظ الطير يعني أي حاجة بتطير في الجو

00:11:41.933 --> 00:11:44.433
صحيح المعنى القريب هيا الطيور

00:11:44.433 --> 00:11:49.033
لكن كل حاجة عشان تقدر تطير في الجو

00:11:49.033 --> 00:11:53.966
لازم تكون مسخرة سواء كان طائر أو طيارة

00:11:53.966 --> 00:11:56.966
يعني مش هتعرف تمشي في الجو إلا إذا كنت مسخر

00:11:56.966 --> 00:11:59.299
مسخر يعني طاير مش على مزاجك

00:11:59.300 --> 00:12:04.133
ولكن على حاجة محطوطالك، خلاصة الكلام

00:12:04.133 --> 00:12:08.033
مش هتعرف تطير في السماء إلا من خلال الجي بي إس

00:12:08.033 --> 00:12:13.033
لأن فوق في السماء مش هتعرف الإتجاهات من بعضها

00:12:13.033 --> 00:12:18.033
لازم توجيه، هتقولي: بس أنا الي مخترع الجي بي إس، حلو

00:12:18.033 --> 00:12:20.666
تعالى بقى نيجي للي أنت ملكش حل فيه

00:12:20.666 --> 00:12:22.732
الجي بي إس أصلًا معتمد على إيه؟

00:12:22.733 --> 00:12:27.099
عالنظام الموجود في الكون، آآه دا طلع احنا مسيّرين في دي

00:12:27.100 --> 00:12:31.400
دا احنا بس اخترعنا الجهاز لكن هوا الموضوع كله مرتبط بربنا سبحانه وتعالى

00:12:31.400 --> 00:12:34.600
أو مرتبط بالنظام الي موجود في الكون بعد كدا

00:12:34.600 --> 00:12:38.533
محدش يعرف يا جماعة يطير في جو على هواه أو بإرادته

00:12:38.533 --> 00:12:41.599
سواء كان إنسان أو طائر

00:12:41.600 --> 00:12:44.966
الدين والحياة كلهم بالحرف الواحد اجتمعوا

00:12:44.966 --> 00:12:49.166
أن أنا وأنت وكل الكائنات مخيّرة

00:12:49.166 --> 00:12:51.266
لكن كمان مسيّرة

00:12:51.266 --> 00:12:53.366
والتوازن بي الإتنين

00:12:53.366 --> 00:12:58.032
والمرونة في قبول ما أنت مسيّر له

00:12:58.033 --> 00:13:01.466
واجتهادك في ما أنت مخيّر له

00:13:01.466 --> 00:13:06.032
هما سر الهداية والنجاح والسعادة في الحياة

00:13:06.033 --> 00:13:11.866
بالحرف الواحد وعمالين نجمع بين الدين والعلم والحياة

00:13:11.866 --> 00:13:16.266
أيها الإنسان احلم واتحرك في الكون زي ما أنت عايز

00:13:16.266 --> 00:13:19.699
باختيارك بإرادتك انطلق كما تشاء

00:13:19.700 --> 00:13:23.133
لكن أوعى تنسى أنك عبد لله

00:13:23.133 --> 00:13:25.433
أشوفكوا على خير وحلقة جديدة

00:13:25.433 --> 00:13:27.766
والسلام عليكم ورحمة الله وبركاته


WEBVTT
Kind: captions
Language: ar

00:00:09.700 --> 00:00:13.600
أول إشي خدو نفس عميق

00:00:13.640 --> 00:00:15.900
مشواركم طويل

00:00:15.960 --> 00:00:19.520
بس مشواركم مش أطول من أي أهالي تانيين

00:00:19.580 --> 00:00:21.200
إسألوا أهلكم

00:00:21.220 --> 00:00:26.520
بقولوكم إنه هم ولادهم بكبر

00:00:26.540 --> 00:00:29.660
مع الولاد وهم عم يكبروا

00:00:29.700 --> 00:00:32.820
بس مشواركم مع هاد الطفل

00:00:32.880 --> 00:00:35.220
بده مثابرة أكتر

00:00:35.280 --> 00:00:39.920
وبده نفس أطول وصبر أطول

00:00:39.960 --> 00:00:41.500
تاني إشي

00:00:41.540 --> 00:00:49.740
لازم تتقبلوا إنه تحزنوا على الطفل إلي ما حصلتوه

00:00:49.800 --> 00:00:52.300
كل وحدة منا وقت تكون حامل

00:00:52.340 --> 00:00:54.580
بتتوقع رح يجيها ولد

00:00:54.600 --> 00:00:58.920
بتتوقع إنه هالولد رح يكون سوي وسليم

00:00:58.960 --> 00:01:00.820
الصدمة إلي بناخدها

00:01:00.840 --> 00:01:06.160
وقت نعرف إنه ابنا عنده تحديات معينة

00:01:06.220 --> 00:01:07.560
هاي صدمة كبيرة

00:01:07.600 --> 00:01:11.880
كإنه فقدنا ولد من عيلتنا

00:01:11.940 --> 00:01:15.460
فأول إشي لازم تمروا بمرحلة الحزن

00:01:15.540 --> 00:01:20.680
بس مرحلة الحزن ما لازم تخلوها تكون طويلة  كتير

00:01:20.740 --> 00:01:23.120
عادةً وقت نفقد حدا

00:01:23.160 --> 00:01:25.520
بنلبس أسود لمدة سنة

00:01:25.580 --> 00:01:28.640
احزنوا مدة سنة على هاد الطفل

00:01:28.680 --> 00:01:30.780
بس بعدين بدكم تتحركوا

00:01:30.820 --> 00:01:35.600
وتمشوا للخطوة التانية إلي هي تقبل حالة إبنكم

00:01:35.660 --> 00:01:40.580
بس تمشوا، بس تبلشوا بمرحلة التقبل

00:01:40.620 --> 00:01:43.800
الأشياء رح تمشي لقدام

00:01:43.880 --> 00:01:48.320
إلي بساعدكم بالتقبل لحالة إبنكم

00:01:48.380 --> 00:01:52.360
وقت تبلشوا تدريب وتشوفوا إبنكم عم يتقدم

00:01:52.420 --> 00:01:56.020
هاد بساعدكم لتتقبلوا حالة إبنكم

00:01:56.100 --> 00:02:00.560
شغلة تانية بتساعدكم في تقبل حالة إبنكم

00:02:00.600 --> 00:02:05.300
إنكم تكونوا داخلين بمجموعات داعمة

00:02:05.360 --> 00:02:08.720
من أهالي تانيين زيكم

00:02:08.880 --> 00:02:10.460
تالت إشي

00:02:10.520 --> 00:02:16.540
لازم تبعدوا فكرة إنه إبنكم رح يشفى

00:02:16.700 --> 00:02:19.240
إنه يوماً ما هاد الكابوس

00:02:19.280 --> 00:02:21.580
رح تفيقوا وهالكابوس رح يروح

00:02:21.600 --> 00:02:23.540
ما رح يروح هالكابوس

00:02:23.580 --> 00:02:25.500
رح يضل طول حياتكم

00:02:25.540 --> 00:02:31.160
ولكن هاد الكابوس بصير يقدر يتغير

00:02:31.200 --> 00:02:32.280
ويصير حلم

00:02:32.300 --> 00:02:34.960
إنه ابنا بده يصير مستقل

00:02:35.040 --> 00:02:38.080
إنه ابنا في المستقبل رح يقدر يشتغل

00:02:38.160 --> 00:02:40.880
إنه ابنا رح يعتمد على نفسه

00:02:40.960 --> 00:02:46.520
وهاد بصير بعد التدريب إلي بتعطوه إياه

00:02:46.540 --> 00:02:48.980
من بعد ما إنتو تثقفوا حالكم

00:02:49.020 --> 00:02:52.100
هاي فكرة الشفا بتروح

00:02:52.160 --> 00:02:53.940
وبتصيروا تتعايشوا

00:02:53.980 --> 00:02:59.840
إنه هاي حالة رح اضل لنهاية الحياة


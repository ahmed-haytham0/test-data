WEBVTT
Kind: captions
Language: ar

00:01:29.817 --> 00:01:32.720
السلام عليكم.. وأحلى مسا على عيونك.. ويومك لذيذ

00:01:32.720 --> 00:01:34.306
ميدان الأربعين في السويس

00:01:34.306 --> 00:01:35.685
ميدان التحرير في القاهرة

00:01:35.685 --> 00:01:36.989
القائد إبراهيم في الإسكندرية

00:01:36.989 --> 00:01:40.832
كل دي ميادين وأماكن أسمائها محفورة في وعي الناس

00:01:40.832 --> 00:01:42.964
ولا وعي الناس كمان يا جدع

00:01:42.964 --> 00:01:45.885
الأماكن دي واللي حصل فيها بحلوها ومرها..

00:01:45.885 --> 00:01:48.806
مش بس غير مصر.. أي كانت نتيجة التغيير حتى الآن

00:01:48.806 --> 00:01:50.806
ده كمان غير وعي المصريين

00:01:50.806 --> 00:01:52.806
وطالما الكلام عن الوعي.. فيا سلام

00:01:52.806 --> 00:01:55.897
ده ميدان الوعي واسع ويساع من الحبايب ألف

00:01:55.897 --> 00:01:58.052
أيوة اللي حصل في الميادين دي وغيرها

00:01:58.052 --> 00:02:01.143
يخلي المواطن يعمل وقفة مع نفسه قبل ما بلده تضيع

00:02:01.143 --> 00:02:04.370
يخلي المواطن يفكر ألف مرة قبل ما يخرب بلده

00:02:04.370 --> 00:02:08.725
يخلي المصري ياخد باله.. ياخد باله إنه لازم يحافظ على بلده.. مصر

00:02:08.725 --> 00:02:10.349
مصر يا جدعان.. أم الدنيا

00:02:10.349 --> 00:02:14.854
فمش فأي حد يطلع يقولنا كلمتين نمشي وراه ونصدقه فنهد بلدنا! لأ

00:02:14.854 --> 00:02:19.716
لازم نتسلح بالوعي.. عشان نحمي بلدنا.. نحمي بلدنا مصر ونحافظ عليها

00:02:19.716 --> 00:02:23.201
وعشان نبقى مواطنين صالحين.. مش مثيري فتن ولا شغب

00:02:23.201 --> 00:02:24.204
فخمسة بقى كده

00:02:26.201 --> 00:02:27.374
أحلى مسا على عيونك

00:02:27.374 --> 00:02:29.600
عشان أحافظ على بلدي لازم أكون واعي

00:02:29.600 --> 00:02:33.330
ساعتها هعرف مين اللي بيضر بلدي وبيجيب عاليها واطيها

00:02:33.330 --> 00:02:37.515
ولما أعرف.. يعني لما أبقى واعي..ساعتها أعرف آخد القرار الصح..

00:02:37.515 --> 00:02:40.629
مش إحنا بنتكلم عن الوعي.. مش إنت يا سطى بتتكلم عن الوعي

00:02:40.629 --> 00:02:42.798
هات يا بني الحديدة

00:02:44.480 --> 00:02:49.341
إنتم أداة التنوير الحقيقية لفهم الناس ووعيها

00:02:49.341 --> 00:02:50.000
خد يا عم

00:02:51.488 --> 00:02:54.917
بقى كل هم النظام والحكومة والإعلام.. الوعي

00:02:54.917 --> 00:02:58.158
وماسورة الوعي طفحت في البلد ومش عارفين نسلكها

00:02:58.158 --> 00:03:00.816
طيب قابل بقى.. هو يعني إيه وعي أصلاً؟

00:03:00.816 --> 00:03:03.360
أكيد في كذا تعريف للوعي.. خلينا نقول منها

00:03:03.360 --> 00:03:06.977
إن الوعي معناه الفهم.. سلامة الإدراك..

00:03:06.977 --> 00:03:12.268
ولما بيتقال مواطن واعي.. بيكون المقصود مواطن عارف أحوال بلده كويس

00:03:12.268 --> 00:03:17.277
واعٍ بها.. يعني على بينة.. على نور.. ملم بيها وفاهمها كويس

00:03:17.277 --> 00:03:20.485
الوعي.. حالة عقلية.. حالة من الإدراك

00:03:20.485 --> 00:03:24.328
إدراك بنحصله عن طريق التواصل مع كل حاجة حوالينا

00:03:24.328 --> 00:03:28.401
ده خبر.. ده محلل سياسي.. دي لمبة.. ده موسوليني

00:03:28.946 --> 00:03:30.231
ده مـ#%$

00:03:30.231 --> 00:03:33.025
كل حاجة بتحصل حوالينا.. مش بس عن طريق جهاز سامسونج!

00:03:33.025 --> 00:03:36.003
روحوا شوفوا الحلقة الأولى من "الموسم الثاني" متكلمين بالتفصيل

00:03:36.003 --> 00:03:39.530
فإنت حضرتك طالع تشكر المصريين على وعيهم.. يا قلبك الحنين

00:03:39.530 --> 00:03:44.727
وتقول إن المواطن مهما كانت ظروفه إلا إن وعيه بيحميه.. عجبت لك يا زمن!

00:03:44.727 --> 00:03:46.501
طيب هل في إنسان واعي.. وهو مش عارف حاجة!

00:03:46.501 --> 00:03:47.622
كلام مش منطقي أصلاً!

00:03:47.622 --> 00:03:50.000
طالما المواطن مش عارف.. يبقى المواطن مش واعي

00:03:50.000 --> 00:03:53.847
بتطالب بالوعي وإنت كل واحد بيفتح بوقه عشان يوعي الناس

00:03:53.847 --> 00:03:56.298
يعرفهم.. يفهمهم اللي بيحصل في بلدهم..

00:03:56.298 --> 00:03:58.645
يا إما بيتسجن أو يختفي أو يتهدد

00:03:58.645 --> 00:04:00.160
يعني على سبيل المثال لا الحصر..

00:04:00.160 --> 00:04:04.778
سيادة العميد المجيد محمد سمير المتحدث العسكري السابق

00:04:04.778 --> 00:04:08.193
قائد من خير أجناد الأرض وراجل وطني وحارب الإرهاب

00:04:08.193 --> 00:04:12.642
كتب مقال بيتكلم فيه إن مجلس الشيوخ تم تشكيله.. تعيينه من الآخر يعني

00:04:12.642 --> 00:04:16.184
وإن المال السياسي والمجاملات كانت أساس اختيار النواب

00:04:16.184 --> 00:04:20.271
وبيشتكي يا حبة عيني إن الباب اتفتح على آخره قصاد شوية هواة

00:04:20.271 --> 00:04:23.610
واتقفل في وش كل صاحب خبرة وكفاءة حقيقية

00:04:23.610 --> 00:04:26.178
وبيحذر إن ده هيضر البلد مش هينفعها

00:04:26.178 --> 00:04:27.844
وبيؤكد.. مين اللي بيأكد؟

00:04:27.844 --> 00:04:32.270
العميد محمد سمير.. بيأكد في مقاله إن مجلس النواب اللي جاي

00:04:32.270 --> 00:04:35.285
هيبقى نسخة طبق الأصل من اللي حصل في مجلس الشيوخ

00:04:35.285 --> 00:04:38.982
يعني برضه بالتعيين والمجاملة وغياب الكفاءات والخبرات

00:04:38.982 --> 00:04:39.858
ده مش أنا اللي بقول..

00:04:39.858 --> 00:04:43.720
ده سيادة العميد محمد سمير شخصياً هو اللي بيقول كدة في مقاله

00:04:43.720 --> 00:04:45.687
مقال إيه يا عم بكر؟! الله ينور عليك..

00:04:45.687 --> 00:04:48.853
المقال يا برنس تم حذفه بعد ساعات من نشره!

00:04:48.853 --> 00:04:51.022
اللي هو سيب الناس عايشة في مية البطيخ

00:04:51.022 --> 00:04:53.981
عشان البرنس لما يمسك الحديدة يعرف يزيط بكلمتين

00:04:53.981 --> 00:04:56.583
ويقعد بقى يشكر في النواب وأداء النواب..

00:04:56.583 --> 00:04:58.884
وعي إيه بقى اللي إنت جاي تقول عليه يا معلم؟!

00:04:58.884 --> 00:05:01.072
بتقول إنك بتحارب الفساد.. مش ده كلامك

00:05:01.072 --> 00:05:05.610
طيب ليه لما رئيس الجهاز المركزي للمحاسبات طلع قال إن مصر فيها فساد للركب

00:05:05.610 --> 00:05:11.032
طلع وعرف المواطن ووعاه إن الفساد وصلت قيمته 600 مليار جنيه

00:05:11.032 --> 00:05:14.428
فحصله إيه؟! طيروه من منصبه واتخون واتشتم

00:05:14.428 --> 00:05:17.617
مين اللي خونه وشتمه.. الإعلام يابا بتاع الوعي!

00:05:17.617 --> 00:05:19.504
إحنا بتوع التنوير يا خوانا!

00:05:19.504 --> 00:05:22.783
وبعدها سلطوا عليه عيال بلطجية مسكوه ضربوه

00:05:22.783 --> 00:05:27.115
ومش بس كده.. وبعدها اعتقلوه وحكموا عليه بالسجن.. ومش لوحده لأ..

00:05:27.115 --> 00:05:30.939
سجنوا معاه صحفي كل جريمته إنه عمل شغله وأجرى معاه حوار

00:05:34.343 --> 00:05:36.775
سجنوا الصحفي الشاب معتز ودنان..

00:05:36.775 --> 00:05:39.301
اللي هو صحفي بيقوم بدوره في الوعي..

00:05:39.301 --> 00:05:42.034
زيه زي "الأوستاز أحمد" يعني.. بيساهم إن الناس تعرف

00:05:42.034 --> 00:05:45.731
تعرف مين.. هووووش.. الوعي ده "تاعي أنا" لوحدي إمشي يا وحش إنت وهو

00:05:45.731 --> 00:05:48.615
أنا بس اللي ألعب في المواطن.. أنا بس اللي ألعب في وعي المواطن

00:05:48.615 --> 00:05:51.536
هو المواطن المصري بيعرف حاجة في بلده؟! من إمتى ده إن شاء الله؟

00:05:51.536 --> 00:05:54.138
فلما المواطن ممنوع عنه إنه يعرف أي حاجة في بلده

00:05:54.138 --> 00:05:56.382
فمتلومش عليه بقى لما يتحرك عشان يعرف

00:05:56.382 --> 00:05:58.683
ولما يعرف جزء من الحقيقة الغايبة عنه

00:05:58.683 --> 00:06:01.115
لما يعرف قد إيه هو مسروق ومنهوب ومظلوم..

00:06:01.115 --> 00:06:03.453
فمش من حقك تلوم عليه إنه عايز ينزل!

00:06:03.453 --> 00:06:07.709
إنه بيصحي وينام وهو بيفكر ويحلم باليوم اللي هيكون واقف فيه تاني

00:06:07.709 --> 00:06:11.387
في ميدان الأربعين وبيهتف إحنا الشعب الخط الأحمر

00:06:11.387 --> 00:06:14.196
طالما إنت اعتقلت كل سياسي ومعارض وقائد

00:06:14.196 --> 00:06:16.351
هيفضل الناس عينها ع القائد إبراهيم

00:06:16.351 --> 00:06:19.818
كل ما يعدوا من قدامه.. كل واحد فيهم عينه بتقول للي جنبه

00:06:19.818 --> 00:06:24.737
فاكر.. فاكر لما كان كتفنا في كتف بعض وبنقول إذا الشعب يوما أراد الحياة

00:06:24.737 --> 00:06:27.997
طالما منعت كل مصدر معرفة ووعي عن الناس

00:06:27.997 --> 00:06:30.749
هيفضل الناس عايزة توصل وتخش ميدان التحرير

00:06:30.749 --> 00:06:33.129
مش عشان حاجة.. عشان الميدان بالنسبة للناس

00:06:33.129 --> 00:06:35.787
بقى زي نبع الوعي.. اللي عايزين يشربوا منه

00:06:35.787 --> 00:06:40.382
الميدان اللي فيه أو بسببه.. ملايين المصريين عرفوا.. وفهموا.. واكتشفوا

00:06:40.382 --> 00:06:44.079
اكتشفوا إن النظام اللي كان بيحكمهم.. نظام جبان.. عميل

00:06:44.079 --> 00:06:46.812
أسهل حاجة عنده إنه يقتلهم ويدوس عليهم

00:06:46.812 --> 00:06:51.783
وده وعي متبناش بالكلام على الشاشات زي اللي دول بيعملوه.. لأ

00:06:51.783 --> 00:06:54.535
ده وعي اتشكل بالدم.. يعني مستحيل يتمحي

00:06:54.535 --> 00:06:59.322
هو ليه أي حد.. أي حد يطلع يقول للناس إنزلوا.. اتحركوا.. افهموا حتى

00:06:59.322 --> 00:07:03.360
تلاقي حكومتنا اتخضت كده.. ووشها إصفر.. وشغلت صفارات الإنذار!

00:07:03.360 --> 00:07:05.943
والبشوات يطلعوا يصرخوا.. والأغاني الوطنية تبقى في كل حتة

00:07:05.943 --> 00:07:09.617
وإسطوانة مش أحسن ما نبقى زي سوريا والعراق تشتغل تاني

00:07:09.617 --> 00:07:11.767
ونرفع حالة الطواريء.. والعساكر يملوا الشوراع

00:07:11.767 --> 00:07:15.704
إييييه يا عم إيه!! في إيه.. ده حتة عيل بشورت ماسك موبايل

00:07:15.704 --> 00:07:19.490
ده اللي نزلوا.. اللي هم منزلوش!.. بس اعتقلنا برضه منهم أطفال وشباب

00:07:19.490 --> 00:07:22.938
ليه؟ عشان هم نزلوا!! دول كلهم 50 واحد على كلامكم يعني..

00:07:22.938 --> 00:07:25.807
بقى 50 واحد يعملوا فيكم القلق ده.. يعلموا فيكم القلق ده كله!

00:07:25.807 --> 00:07:26.340
أيوة..

00:07:26.340 --> 00:07:29.149
و20 واحد كمان يعملوا فيكم أكثر من كدة.. ليه؟

00:07:29.149 --> 00:07:32.992
عشان دول بعيداً عن عددهم.. ناس واعية.. وإنتم بتخافوا من الواعيين

00:07:32.992 --> 00:07:35.105
قـــولولهم وعـــي.. بيخافـــوا مـــنه

00:07:35.105 --> 00:07:38.384
اللي في أيامنا دي.. وبعد اللي مرينا بيه وينزل الشارع يهتف..

00:07:38.384 --> 00:07:40.000
ده بطل.. ومش بطل من فراغ

00:07:40.000 --> 00:07:43.151
ده بطل عشان هو واعي.. واعي إنه من حقه يقول رأيه

00:07:43.151 --> 00:07:45.795
ومن حقه يشارك في صنع حاضر ومستقبل بلده

00:07:45.795 --> 00:07:50.977
بقى واعي إنه مش مهمش.. ومفيش مشي جوة الحيط عشان الحيط هيتهد عليه..

00:07:50.977 --> 00:07:53.245
بقى واعي إن سوريا والعراق ده كلام مش صح

00:07:53.245 --> 00:07:58.611
إنه عيب أصلا نفضل نقولها ونرددها.. عيب.. نخلي عندنا دم ونحترم أشقائنا وإخواتنا

00:07:58.611 --> 00:08:00.987
وبرضه بقى واعي إن حال الناس في العراق مثلاً

00:08:00.987 --> 00:08:05.000
على رغم كل اللي مروا بيه.. أحسن من حال ناس في مصر ناس كتير في مصر

00:08:05.000 --> 00:08:08.659
إن التعليم في العراق كمثال مدعوم بالكامل.. وغيره..

00:08:08.659 --> 00:08:12.521
فأنا عارف.. وإنت عارف.. وإحنا عارفين إنك عارف إننا عارفين

00:08:12.521 --> 00:08:15.089
إنك لما بتتكلم عن الوعي.. فإنت تقصد عدم الوعي..

00:08:15.089 --> 00:08:19.665
لما بتقول وعوا الناس.. تقصد جهلوا الناس.. خوفوا الناس.. ارعبوا الناس

00:08:19.665 --> 00:08:22.812
وخلي بالك.. مصر هيفضل ده حالها.. طول ما دي طريقة حكمها..

00:08:22.812 --> 00:08:25.733
يعني زي ما في اللي بينصح إنه بلاش تظاهر في التحرير

00:08:25.733 --> 00:08:28.617
وإن الناس تتظاهر في أماكنها.. عشان الميادين هتتقفل هتتقفل!

00:08:28.617 --> 00:08:34.062
وبيقول إننا لما نعمل نفس نفس الحاجة.. ونستنى نتائج مختلفة دي حاجة مش صح

00:08:34.062 --> 00:08:38.375
نفس الكلام الناحية التانية.. فعل نفس القهر والقمع والظلم..

00:08:38.375 --> 00:08:39.924
إنك تدوس على الناس وحقوقها..

00:08:39.924 --> 00:08:45.000
إن اللي يفتح بوقه يا يتسجن زي عشرات المواطنين اللي اتقبض عليهم الكام يوم اللي فاتوا

00:08:45.000 --> 00:08:48.655
واللي منهم أطفال.. حتى لو شاركوا في مظاهرة مينفعش يتسجنوا!

00:08:48.655 --> 00:08:53.457
واللي منهم ستات على فكرة.. 5 ستات مصريات يا وزير المرأة مرمين في السجن

00:08:53.457 --> 00:08:56.589
وقبلهم كتير عشان معترضين عليك وعلى حكومتك..

00:08:56.589 --> 00:09:00.869
وعي إيه وشكراً إيه.. في دم سال معاليك.. في دم سال حضرتك

00:09:00.869 --> 00:09:02.178
اللي يفتح بوقه بيتقتل..

00:09:02.178 --> 00:09:04.573
كل اللي بتعمله ده عمره ما هيديك أمن وأمان!

00:09:04.573 --> 00:09:07.630
عمره ما هيخلي البلد تستقر والاقتصاد ينمو

00:09:07.630 --> 00:09:10.081
والمستثمرين ييجوا والجنيه يشد حيله

00:09:10.081 --> 00:09:13.514
كل اللي بتعمله ده هيخلي دايما مع أقل أو أي حد يتكلم

00:09:13.514 --> 00:09:16.120
ترجع تاني.. ترجع تاني لنفس الحكاية

00:09:16.120 --> 00:09:19.384
تلاقي حكومتنا اتخضت.. ووشها إصفر.. وشغلت صفارات الإنذار!

00:09:19.384 --> 00:09:22.343
والبشوات يطلعوا يصرخوا.. والأغاني الوطنية تبقى في كل حتة

00:09:22.343 --> 00:09:26.092
وإسطوانة مش أحسن ما نبقى زي سوريا والعراق تشتغل تاني

00:09:26.092 --> 00:09:28.604
ونرفع حالة الطواريء.. والعساكر يملوا الشوراع

00:09:28.604 --> 00:09:31.417
بس خلي بالك.. مش دايما الخطوات اللي فاتت دي بتنجح

00:09:31.417 --> 00:09:34.244
يعني لو جابت نتيجة مرة ولا عشرة.. مش كل مرة هتفلح

00:09:34.244 --> 00:09:37.280
هتيجي مرة ومن قلب المنظومة نفسها هيحصل خلل

00:09:37.280 --> 00:09:41.348
في جزء ما مش هيتحمل.. الضغط هيبقى أقوى منه فهينهار

00:09:41.348 --> 00:09:45.586
في شخصية ما جهة ما هتلاقي نفسها مهددة.. فهتتباع

00:09:45.586 --> 00:09:48.865
هي كدة والله.. أقسم بالله أنا لست ساحراً أو دجالاً

00:09:48.865 --> 00:09:50.978
ولكن هو ده اللي بيحصل.. هو ده اللي هيحصل

00:09:50.978 --> 00:09:55.215
إلا لو قررت تجيبها من قصيرها وتسحب ورقة استمارة 6 كدة..

00:09:55.215 --> 00:09:55.936
وتتكل..

00:09:55.936 --> 00:09:58.632
غير كدة والله مفيش أي حاجة هتنفعك.. أقولك الدليل..

00:09:58.632 --> 00:10:00.632
سوريا والعراق نفسها اللي بتطلعوا تذلونا بيها

00:10:00.632 --> 00:10:03.158
اليمن وليبيا وتونس.. رواندا وجنوب أفريقيا

00:10:03.158 --> 00:10:04.556
فرنسا وإيران والأرجنتين

00:10:04.556 --> 00:10:06.970
السودان وتشيلي.. تايلاند.. البرازيل وفنزويلا

00:10:06.970 --> 00:10:10.000
كل دي بلاد.. شعوبها خاضت تجاربها الخاصة

00:10:10.000 --> 00:10:12.982
لكن العام فيها.. المشترك فيها.. حاجة واحدة بس

00:10:12.982 --> 00:10:17.558
إذا الشعب يوماً أراد الحياة.. فلا بد أن يستجيب القدر

00:10:17.558 --> 00:10:20.949
ولا بد لليل أن ينجلي.. ولا بد للقيد أن ينكسر

00:10:20.949 --> 00:10:24.326
فالسؤال.. السؤال.. هل هناك شعب لا يريد الحياة؟

00:10:24.326 --> 00:10:29.410
يعني عمرك سألت نفسك ليه أبو القاسم الشابي اختار يكتب إذا الشعب أراد الحياة؟!

00:10:29.410 --> 00:10:32.148
هو في شعب لا يريد؟! للأسف أيوة.. ولأسباب كتير
منها..

00:10:32.148 --> 00:10:36.254
إنه مش عارف.. مش عايش! هو في اللي بيخدعه ومفهمه إنه عايش

00:10:36.254 --> 00:10:39.556
ولكن في لحظة بتيجي بيفهم فيها.. بيبقى واعي فيها

00:10:39.556 --> 00:10:40.658
يبقى واعي إنه مش عايش..

00:10:40.658 --> 00:10:43.565
وطالما المواطن مش عايش.. يبقى برضه الوطن مش عايش

00:10:43.565 --> 00:10:47.525
فبيقرر يتحرك عشان عايز لنفسه.. عايز لوطنه الحياة..

00:10:47.525 --> 00:10:50.728
ولما أراد الحياة.. فالليل هينجلي.. والقيد هينكسر..

00:10:50.728 --> 00:10:54.176
فإنت حضرتك طالع تشكر المصريين على وعيهم.. يا قلبك الحنين

00:10:54.176 --> 00:10:55.667
إحنا اللي بنقول للناس شكراً..

00:10:55.667 --> 00:10:59.138
الناس اللي وعيها بيزيد.. وحركتها بتزيد كل يوم بنشكرهم

00:10:59.138 --> 00:11:01.890
ونحب نشكر كل اللي دعمنا وشجعنا عشان نستمر

00:11:01.890 --> 00:11:04.040
وتحية.. تحية كبيرة لكل اللي انتسبوا للقناة 

00:11:04.040 --> 00:11:06.153
ولكل شركائنا اللي بيدعمونا على باترون

00:11:06.153 --> 00:11:08.642
وللي لسه مشتركش نقوله روح دلوقتي اشترك في خمسة بالمصري على يوتيوب..

00:11:08.642 --> 00:11:11.733
واعمل لايك للحلقة واكتب رأيك في تعليق وشارك الحلقة مع صحابك

00:11:11.733 --> 00:11:13.150
واستنى حلقة جديدة عشان نكمل كلامنا..

00:11:14.841 --> 00:11:15.341
سلام


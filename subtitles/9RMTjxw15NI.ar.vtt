WEBVTT
Kind: captions
Language: ar

00:00:00.095 --> 00:00:03.505
مساء الخير واهلاً بكم في حلقة جديده .. شكراً لدعمكم المستمر

00:00:03.505 --> 00:00:05.545
بمناسبة الدعم انا خلاص قربت

00:00:05.545 --> 00:00:08.575
اوصل لـ 300 الف مشترك .. من فضلكم

00:00:08.575 --> 00:00:11.545
لو في حد بيشوف الفيديو لأول مره او

00:00:11.545 --> 00:00:14.515
بيشوف القناة لأول مره من فضلكم اشتركوا

00:00:14.520 --> 00:00:18.440
لأن بصراحه انا نفسي اوصل لـ 300 ألف مشترك

00:00:18.440 --> 00:00:20.135
قبل نهاية شهر 8

00:00:20.140 --> 00:00:22.600
يمكن يكون الأمر بسيط بالنسبه لكم

00:00:22.600 --> 00:00:25.360
بس فعلاً والله هو كبير قوي .. بالنسبه لي

00:00:25.360 --> 00:00:29.120
فلو عجبتك الفيديوهات اللي انا بقدمها من فضلك اشترك

00:00:29.120 --> 00:00:31.960
وفعل الجرس عشان يوصلك كل

00:00:31.960 --> 00:00:33.900
الفيديوهات الجديده

00:00:33.900 --> 00:00:36.320
شكراً لكم سواء اشتركتم او لاء

00:00:36.840 --> 00:00:39.580
هكلمكم النهارده عن فنانه من الفنانات

00:00:39.580 --> 00:00:42.315
كانت بتعشق الفن بشكل كبير

00:00:42.320 --> 00:00:44.260
ادت الفن كل حياتها

00:00:44.260 --> 00:00:47.420
الا ان في نهاية حياتها وقفت قدام مسرح

00:00:47.540 --> 00:00:51.320
كانت بتتوسل للماره انهم يدوها

00:00:51.325 --> 00:00:54.365
فلوس .. بالاضافه الي انها كانت بتلعن

00:00:54.365 --> 00:00:57.325
الفن اللي وصلها للحاله اللي هي فيها

00:00:57.325 --> 00:01:00.585
كتير من الناس اللي كانوا بيدوها فلوس لم يعلموا

00:01:00.585 --> 00:01:03.605
ان دي نجمة النجوم اللي كان اسمها

00:01:03.605 --> 00:01:06.840
بيسبق اي نجم في اي عمل هي بتعمله

00:01:06.840 --> 00:01:09.200
كتير من الناس ما لم يعلموا ان دي

00:01:09.220 --> 00:01:11.040
فاطمة رشدي

00:01:11.040 --> 00:01:24.980
موسيقى

00:01:25.120 --> 00:01:28.235
علشان نعرف النهايه اللي انتهت بيها فاطمة رشدي

00:01:28.235 --> 00:01:31.035
لازم نشوف الاول تاريخها ونعرف الاول عن

00:01:31.035 --> 00:01:33.965
حياتها .. وبعدين نكلم عن نهاية حياتها اللي قد

00:01:33.965 --> 00:01:38.140
تكون مأساه .. الناس لسه بيكلموا عنها لحد النهارده

00:01:38.580 --> 00:01:41.585
فاطمه رشدي مولده سنه 1908

00:01:41.585 --> 00:01:43.320
في محافظة الأسكندريه

00:01:43.320 --> 00:01:46.520
كان ليها اتنين من اخواتها بيشتغلوا في الفن اتنين بنات

00:01:46.520 --> 00:01:47.920
رتيبه وانصاف

00:01:47.920 --> 00:01:50.140
وهي عندها تسع او عشر سنين

00:01:50.180 --> 00:01:53.155
بدأو اخواتها ياخدوها معاهم في المسارح

00:01:53.160 --> 00:01:55.720
اللي هما بيشتغلوا فيها .. تحضر بروفات .. تتفرج علي

00:01:55.780 --> 00:01:57.480
العروض .. تسمع اغاني

00:01:57.480 --> 00:01:58.300
وهنا

00:01:58.300 --> 00:02:01.880
فاطمه اتعلقت بمجال الفن بشكل او بآخر وحست

00:02:01.885 --> 00:02:04.695
ان جواها حاجه ممكن تقدمها للناس

00:02:04.700 --> 00:02:07.380
وكمان حاسه ان عندها موهبه

00:02:07.380 --> 00:02:10.760
عشان كدا بدأت في سن صغير انها تشترك في بعض

00:02:10.760 --> 00:02:14.660
الفرق المسرحيه ومنها فرقه امين عطا الله ودا اداها دور  صغير

00:02:14.660 --> 00:02:17.960
دور ثانوي .. كانت لسه طفله مع اختها

00:02:18.120 --> 00:02:21.220
واتطورت شويه وراحت فرقه تانيه زي مثلاً فرقة

00:02:21.225 --> 00:02:23.785
فرقة فؤاد الجزايرلي ودي فرقه كبيره

00:02:23.785 --> 00:02:26.825
وبعد كدا شافها محمد عبد الوهاب خدها

00:02:26.825 --> 00:02:29.800
الفرقه بتاعته .. وفضلت تطلع سلم

00:02:29.800 --> 00:02:33.640
الفن وسلم النجوميه والناس تعرفها واحده واحده

00:02:33.640 --> 00:02:35.820
ولكن يمكن يكون اهم محطه

00:02:35.825 --> 00:02:39.075
فنيه من محطات فاطمه رشدي هي محطه

00:02:39.080 --> 00:02:41.540
هي المحطه اللي وصلتها لفرقة رمسيس

00:02:41.540 --> 00:02:43.700
فرقة رمسيس اللي عملها يوسف وهبي

00:02:43.980 --> 00:02:45.580
مع عزيز عيد

00:02:45.920 --> 00:02:48.480
دخلت الفرقه واشتغلت شويه في ادوار ثانويه

00:02:48.480 --> 00:02:54.160
لان عزيز عيد شاف ان فيها موهبة وانها ممكن تكون نجمه من النجوم في يوم من الايام

00:02:54.160 --> 00:02:56.935
ينقصها بعض التدريب

00:02:56.935 --> 00:02:59.955
لان عندها الموهبه ومعندهاش الخبره

00:02:59.960 --> 00:03:03.360
وما ينفعش واحنا بنكلم ونقول عزيز عيد نعدي

00:03:03.360 --> 00:03:05.735
عليه بسرعه

00:03:05.735 --> 00:03:08.805
لانه اثري المسرح المصري والمسرح

00:03:08.805 --> 00:03:11.200
العربي .. لانه درس امهات الكتب

00:03:11.200 --> 00:03:13.100
الفرنسيه اللي بتكلم عن الفن

00:03:13.280 --> 00:03:15.760
سافر بره فرنسا اشتغل مع الفرق

00:03:15.760 --> 00:03:20.500
الفرنسيه في فتره من الفترات واتعلم علي ايد  عمالقة الفن الفرنسي

00:03:20.500 --> 00:03:22.515
في نهاية القرن الثامن عشر

00:03:22.520 --> 00:03:24.720
وبداية القرن التاسع عشر

00:03:24.720 --> 00:03:28.455
ورجع عمل فرقة رمسيس مع يوسف وهبي

00:03:28.455 --> 00:03:31.435
عزيز عيد اذاً شاف انها ممثله كويسه وبالفعل

00:03:31.435 --> 00:03:34.345
زي ما يكون عملها اكاديمية خاصه بها

00:03:34.345 --> 00:03:37.335
علمها اللغه العربيه تنطق ازاي

00:03:37.340 --> 00:03:39.940
علمها الفن والالقاء

00:03:39.940 --> 00:03:43.300
واداها دورس كتير وحسن منها كتير

00:03:43.300 --> 00:03:45.355
ويقال انها بعد ما درست

00:03:45.360 --> 00:03:49.760
مع عزيز عيد اصبحت تتقن اربع لغات

00:03:49.760 --> 00:04:03.340
موسيقى

00:04:03.360 --> 00:04:06.340
بالفعل فاطمه رشدي داخل فرقة رمسيس

00:04:06.345 --> 00:04:09.285
قدمت عدد كبير من المسرحيات .. ولكن

00:04:09.285 --> 00:04:11.535
المره دي مش في دور ثانوي .. لاء

00:04:11.540 --> 00:04:14.080
قدمت المسرحيات دي كبطله ونجمه

00:04:14.080 --> 00:04:16.960
عرفوها الناس .. واتلموا حوليها واشاد بيها

00:04:16.960 --> 00:04:20.040
النقاد .. ودعوا الناس انهم يشوفوا

00:04:20.040 --> 00:04:22.755
الفن اللي بتقدمه فاطمه رشدي اللي بتقدمه في فرقة رمسيس

00:04:22.760 --> 00:04:25.920
لان فرقة رمسيس بشكل او بآخر عملت

00:04:25.920 --> 00:04:28.695
في المسرح زمان .. واختلفت

00:04:28.695 --> 00:04:31.665
كتير في طريقة العرض بتاعت المسرحيات

00:04:31.665 --> 00:04:34.825
بالاضافه الي انهم كانوا بيترجموا الفن

00:04:34.825 --> 00:04:37.515
الاروبي او الفن الغربي ويقدموه

00:04:37.520 --> 00:04:40.820
بطابع مصري ودا لم يكن متوافر زمان

00:04:40.820 --> 00:04:44.100
وما كنش في شئ اسمه سينما وقتها

00:04:44.500 --> 00:04:47.960
الظاهر كدا وعزيز عيد بيعلمها الفن حبها

00:04:47.960 --> 00:04:51.280
وحبته .. لكن هو رجل قبطي وهي لسه صغيره

00:04:51.280 --> 00:04:53.140
اقل من سن 18 سنه

00:04:53.140 --> 00:04:55.200
السن القانوني للزواج

00:04:55.200 --> 00:04:57.835
في يوم من الايام فاطمه تعبت

00:04:57.835 --> 00:05:00.595
في البيت فتره .. يمكن اسبوع او اسبوعين

00:05:00.600 --> 00:05:04.500
عزيز ما خدش باله ان فاطمه غايبه عن الفرقه

00:05:04.660 --> 00:05:08.000
بسبب شغله ومشاغله بتاعت الفرقه

00:05:08.005 --> 00:05:11.135
والتجهيز للعروض والظاهر ان دا زعل

00:05:11.140 --> 00:05:14.740
فاطمه رشدي منه .. وفي من الايام لما رجعت انضمت

00:05:14.740 --> 00:05:18.340
للفرقه تاني وقاعده تكلم مع حد من زمايلها الممثلين

00:05:18.340 --> 00:05:19.595
اشتكت له ان

00:05:19.600 --> 00:05:23.360
عزيز ما سألش عليها وماخدش باله انها مش موجوده في الفرقه

00:05:23.360 --> 00:05:25.860
الفتره اللي فاتت والظاهر كدا انها فاتحته

00:05:25.860 --> 00:05:28.895
انها بتحب عزيز ونفسها تتزوجه

00:05:28.895 --> 00:05:31.815
الراجل خد الكلام من بوقها وراح قال

00:05:31.815 --> 00:05:35.005
لعزيز عيد .. ان فاطمه زعلانه وانها

00:05:35.440 --> 00:05:38.720
بتحبك .. ما تجوزها وتعيشوا  في حياه سعيده

00:05:38.720 --> 00:05:40.500
وانت شكلك كدا انت كمان بتحبها

00:05:40.500 --> 00:05:43.440
ولكن عزيز كان رجل قبطي وكان عنده مشكله

00:05:43.500 --> 00:05:46.675
انه يتجوزها وهي مسلمه ولكن يقال

00:05:46.675 --> 00:05:49.575
انه اسلم واتجوزها بالفعل وتم استدعائه

00:05:49.605 --> 00:05:52.575
للنيابه لان النجمه المشهوره

00:05:52.575 --> 00:05:55.645
المعروفه اللي اتجوزها عزيز عيد هي في الأول في الآخر

00:05:55.645 --> 00:05:58.700
فتاة قاصر ما ينفعش انه يتجوزها دون

00:05:58.700 --> 00:06:01.195
السن القانونيه ويقال ان تم حل

00:06:01.200 --> 00:06:03.600
المشكله دي بشكل او بآخر

00:06:03.600 --> 00:06:06.555
عزيز عيد وفاطمه رشدي علموا مع بعض

00:06:06.600 --> 00:06:09.680
كميه مسرحيات كبيره لفوا بيها العالم العربي

00:06:09.680 --> 00:06:12.135
علي سبيل المثال راحو عملوا عروض

00:06:12.135 --> 00:06:15.045
كتير في لبنان وراحوا للعراق كمان

00:06:15.045 --> 00:06:18.020
وقدموا العروض هناك .. وعن الحاجات الانسانيه

00:06:18.020 --> 00:06:21.320
الجميله في حياة فاطمه رشدي .. انها لما كانت تشوف حد

00:06:21.320 --> 00:06:23.060
من الفنانين ينقصه

00:06:23.060 --> 00:06:27.180
بعض التدريب ..  او ينقصه الخبره .. عنده الموهبه بس معندوش الخبره

00:06:27.180 --> 00:06:29.865
زي ما عمل معاها عزيز عيد وعلمها

00:06:29.865 --> 00:06:33.400
كانت بتاخد بعض الاشخاص من الدول العربيه

00:06:33.400 --> 00:06:35.940
وتتكفل بمصرافهم .. وتضمهم

00:06:35.940 --> 00:06:37.840
للفرقه .. وتعلمهم

00:06:37.840 --> 00:06:42.140
عشان يقدرو يرجعوا  ويستفيدو من التجربه المصريه في المسرح

00:06:42.260 --> 00:06:44.100
في الوقت دا  .. ويرجعوا يفيدو

00:06:44.100 --> 00:06:45.940
بلدهم في المجال الفني

00:06:45.940 --> 00:06:49.560
تم الايام وعزيز عيد وفاطمه رشدي يبقي مع بعض

00:06:49.565 --> 00:06:52.305
لمدة ثلاث سنوات في الزواج ويعتقد الناس

00:06:52.305 --> 00:06:54.965
ان الزواج دا لا يمكن في يوم من الايام

00:06:54.965 --> 00:06:57.575
ينتهي ولكن بسبب غيرة

00:06:57.575 --> 00:07:00.615
عزيز عيد علي فاطمه انفصلت

00:07:00.615 --> 00:07:03.595
عنه .. وتركت بعدها فرقة رمسيس

00:07:03.600 --> 00:07:05.600
وراحت كونت فرقه لوحدها

00:07:05.600 --> 00:07:10.460
الحقيقه انها تكون فرقه لوحدها تحمل اسمها امر صعب جداً

00:07:10.460 --> 00:07:15.060
لانها تاني سيده تعمل دا بعد العملاقه بديعه مصابني

00:07:15.065 --> 00:07:17.380
وكمان مكنش دارج وقتها

00:07:17.380 --> 00:07:20.200
ان السيدات ممكن يعملوا فرقه خاصه بهم

00:07:20.200 --> 00:07:23.360
كانت دايماً الفرق حّكر علي الرجال زي

00:07:23.360 --> 00:07:25.820
فرقة آسماعيل ياسين علي سبيل المثال

00:07:25.820 --> 00:07:28.515
يوسف وهبي اللي هي رمسيس .. فؤاد الجزايرلي

00:07:28.515 --> 00:07:31.625
وعدد كبير من الفرق اللي كانت مخصصه بس

00:07:31.625 --> 00:07:34.705
للرجال او لحد النهارده بنشوف ان الافلام

00:07:34.705 --> 00:07:38.080
بتتعمل باسمي الرجال وبتطلع البطله

00:07:38.080 --> 00:07:40.615
كدور تاني بعد البطل ونادراً

00:07:40.620 --> 00:07:44.040
لما تلاقي فنانه من الفنانات تعمل فيلم لوحدها وينجح

00:07:44.040 --> 00:07:47.540
دا كان زمان هو هو برضه في المسرح .. ان السيدات

00:07:47.540 --> 00:07:50.660
ما بيعملوش فرق .. ولكنها عملت فرقه

00:07:50.660 --> 00:07:54.580
واشتغلت وعمل اكثر من 17 مسرحيه في 7 شهور

00:07:54.580 --> 00:07:57.200
ودا رقم ضخم جداً بالنسبه

00:07:57.200 --> 00:08:02.620
للعروض اللي كانت بتقدم وقتها ويقال ان المسرح بتاعها قد 9 سنين

00:08:02.620 --> 00:08:05.020
يقدم مسرح ما قفلش في ولا يوم

00:08:05.025 --> 00:08:07.905
بعكس عدد كبير من النجوم اللي كانوا بيعملوا

00:08:07.905 --> 00:08:10.620
مسرحيه ويقفلوا شويه وبعدين يرجعوا يشغلوا

00:08:10.620 --> 00:08:14.040
اذا فاطمه رشدي بشكل او بآخر اثرت المسرح

00:08:14.040 --> 00:08:17.940
المصري علي وجه الخصوص والمسرح العربي بشكل عام

00:08:17.940 --> 00:08:21.020
وقدمت روايات عالميه .. عشان كدا سموها

00:08:21.020 --> 00:08:23.960
في وقت من الاوقات .. ساره برنارد الشرق

00:08:23.960 --> 00:08:25.640
ودي كانت ممثله غربيه

00:08:25.640 --> 00:08:27.840
مشهوره جداً بتعمل رويات

00:08:27.840 --> 00:08:32.360
الرويات دي كانت رويات عالميه من الادب الفرنسي والاروبي وكانت

00:08:32.360 --> 00:08:35.580
فاطمة تنظر لها وكانت تتمني ان تصبح مثلها

00:08:35.580 --> 00:08:39.460
كانت كل لما ساره تعمل مسرحيه من المسرحيات العالميه

00:08:39.460 --> 00:08:41.255
كانت فاطمه تاخد المسرحيه

00:08:41.255 --> 00:08:44.365
تعربها وتعملها في المسرح بتاعها

00:08:44.365 --> 00:08:47.820
والحقيقه انها لاقت نجاح كبير

00:08:47.820 --> 00:08:51.780
ومن الحاجات اللي كانت بتدل ان فاطمه مميزه جداً

00:08:51.780 --> 00:08:52.660
وقتها

00:08:52.660 --> 00:08:55.320
يقال ان في مره من المرات وهي

00:08:55.320 --> 00:08:58.755
ماشيه بالعربيه بتاعتها اللي يجرها الاحصنه وماشيه

00:08:58.755 --> 00:09:01.815
في شارع عماد الدين تحديداَ وذاهبه الي المسرح

00:09:01.815 --> 00:09:05.165
قابلها مجموعه من الطلبه وكنوع من التكريم لها

00:09:05.165 --> 00:09:08.960
والشعور بالشكر ناحيتها وناحية اللي هي بتقدمه

00:09:08.960 --> 00:09:10.915
قاموا بفك العربه من الاحصنه

00:09:10.920 --> 00:09:14.880
اللي بتجرها وجروها لحد المسرح لحد ما وصلت

00:09:14.880 --> 00:09:18.460
عشان كدا كمان سموها صديقة الطلبه

00:09:18.460 --> 00:09:21.400
يمكن النهارده لما نقول صديقة الطلبه

00:09:21.400 --> 00:09:24.700
المعني دا تشوه واصبح معني غير لائق

00:09:24.860 --> 00:09:29.140
لكن زمان كانت هي اول ما اطلق عليها صديقة الطلبه

00:09:29.140 --> 00:09:31.395
كمان في شارع من الشوارع المهمه

00:09:31.395 --> 00:09:34.475
جداً .. المتفرعه من شارع الهرم الشهير

00:09:34.475 --> 00:09:37.685
تم تسميته باسمها كنوع من الشكر لها

00:09:37.685 --> 00:09:40.815
سنة 1969 يقال انها

00:09:40.815 --> 00:09:43.605
الفن .. واحده معاها الشهره ومعاها

00:09:43.665 --> 00:09:46.335
معاها المال ومعاها الصحه .. ولا تحتاج

00:09:46.335 --> 00:09:49.165
للعمل في الفن وكمان سنها كبر شويه

00:09:49.165 --> 00:09:52.465
وحبت انها ترتاح .. ولكن راحت الشهره وراح

00:09:52.465 --> 00:09:55.535
المال وراحت الصحه وبسبب

00:09:55.535 --> 00:09:58.325
الموضوع دا راحت تعيش في فندق من الفنادق

00:09:58.325 --> 00:10:01.465
الشعبيه المتواضعه جداً في حي شعبي واصبحت

00:10:01.605 --> 00:10:04.665
تمشي في شوار القاهرة وتحديداً شارع

00:10:04.665 --> 00:10:07.955
الجمهوريه تسأل الماره عن فلوس تقدر

00:10:07.955 --> 00:10:10.915
تكمل حياتها لتاني يوم وتصرف علي علاج

00:10:10.915 --> 00:10:13.925
الامراض اللي اصابتها في نهاية حياتها

00:10:13.925 --> 00:10:17.085
في مصدر من المصادر بيقول ان كان وقتها حفله

00:10:17.275 --> 00:10:20.245
او افتتاح مسرحيه ما في مسرح

00:10:20.245 --> 00:10:23.660
الازبكيه وكان في بعض الصحفيين

00:10:23.740 --> 00:10:25.940
المدعويين هناك ومنهم صحفي

00:10:25.945 --> 00:10:28.845
من جريدة الوفد .. كان واقف علي باب المسرح

00:10:28.845 --> 00:10:31.695
ومعاه الفنانه عايده عبد العزيز

00:10:31.695 --> 00:10:34.635
شاف سيده تشبه الفنانه فاطمه رشدي

00:10:34.715 --> 00:10:37.675
بتسأل الماره انها عاوزه فلوس علشان

00:10:37.675 --> 00:10:40.315
تعيش .. الراجل دا كان بيشبه عليها وحس

00:10:40.320 --> 00:10:42.840
انها فاطمه رشدي

00:10:42.840 --> 00:10:46.540
ولكن مش ممكن تكون لابسه اللبس دا

00:10:46.540 --> 00:10:49.640
ومش ممكن انها تكون بتسأل الناس عن فلوس

00:10:49.640 --> 00:10:52.300
مع الوقت وسرحانه فيها

00:10:52.680 --> 00:10:55.980
وكان فاطمه رشدي جايه عليهم

00:10:55.980 --> 00:11:00.960
هنا الفنانه عايده عبد العزيز قالت له مد ايدك سلم علي ساره برنارد الشرق

00:11:00.960 --> 00:11:02.760
عرف انها فاطمه رشدي

00:11:02.880 --> 00:11:04.375
وعدي الموقف

00:11:04.375 --> 00:11:07.635
وكتب بعدها مقاله في جريدة الوفد

00:11:07.635 --> 00:11:10.635
والناس عرفوا عن حكايتها وعرفوا انها قد ايه

00:11:10.635 --> 00:11:13.275
حياتها اصبحت حياه صعبه ووقتها

00:11:13.465 --> 00:11:16.315
ادخل الفنان فريد شوقي وتوسط ليها

00:11:16.320 --> 00:11:19.340
او كلم المسؤلين عنها انهم يهتموا بيها

00:11:19.340 --> 00:11:22.020
يوفروا لها شقه ومعاش

00:11:22.020 --> 00:11:24.300
عشان تقدر تكمل باقي حياتها

00:11:24.300 --> 00:11:27.960
المهم راحت الشقة بتاعتها وكان نفسهم انهم

00:11:27.960 --> 00:11:29.660
يسكنوها في نفس

00:11:29.860 --> 00:11:34.460
ولكن ما نفعش لسبب  او لآخر

00:11:34.460 --> 00:11:36.800
فضلت باقي حياتها هناك ولفتره بسيطه

00:11:36.800 --> 00:11:40.520
والجيران في يوم من الايام سنه 1992 اكتشفوا

00:11:40.520 --> 00:11:42.395
اكتشفوا ان فاطمه رشدي

00:11:42.395 --> 00:11:45.075
اتوفت وما لم يجدو معاها ثمن الكفن

00:11:45.080 --> 00:11:48.840
جمعوا من بعضهم و دفنوها

00:11:48.840 --> 00:11:51.160
ولكن الروايه دي ممكن ما تكنش روايه

00:11:51.160 --> 00:11:54.580
حقيقيه مائه بالمائه لان في بعض المصادر الاخري

00:11:54.580 --> 00:11:56.720
بتقول انها كانت عايشه

00:11:56.720 --> 00:12:00.180
مع اسره في الدرب الاحمر ورب الاسره كان يعمل سائق

00:12:00.180 --> 00:12:02.315
وتبناها لحد ما توفت

00:12:02.315 --> 00:12:05.225
ولكن اختلاف المصادر بيقول لنا

00:12:05.225 --> 00:12:06.920
ان نهاية فاطمه رشدي هي نهايه

00:12:07.040 --> 00:12:09.995
نهاية صعبه وحزينه

00:12:09.995 --> 00:12:12.785
لحد من نجوم الفن الجميل

00:12:12.785 --> 00:12:15.765
شكراً لكم ولدعمكم واتمني يارب

00:12:15.765 --> 00:12:17.595
تكونوا بخير وسعاده كل سنه

00:12:17.600 --> 00:12:19.720
وانتم طيبين العيد علي الابواب

00:12:19.720 --> 00:12:23.400
تصبحوا علي خير واتمني اني اشوفكم في حلقة جديده غداً

00:12:23.400 --> 00:12:25.400
تصبحوا علي خير ومع السلامه

00:12:25.400 --> 00:12:39.900
موسيقى


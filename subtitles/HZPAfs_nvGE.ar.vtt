WEBVTT
Kind: captions
Language: ar

1
00:00:00.440 --> 00:00:05.360
تمثيل المعادلات بصيغة الميل والمقطع بيانيًّا.

2
00:00:08.240 --> 00:00:14.480
هنتكلّم عن إزاي نعرف نمثّل المعادلات بصيغة الميل والمقطع بيانيًّا.

3
00:00:14.920 --> 00:00:23.440
بمعنى لو عندنا معادلة خطية على صورة: ص تساوي م س زائد ب.

4
00:00:24.480 --> 00:00:29.560
هنسمّي الصورة دي، أو الصيغة دي، هي صيغة الميل والمقطع.

5
00:00:33.360 --> 00:00:36.560
وَ م هو الميل.

6
00:00:37.400 --> 00:00:41.840
أمّا ب فهي الجزء المقطوع من محور الصادات.

7
00:00:44.280 --> 00:00:54.080
ولو حصل أيّ تغيير في الميل، أو في الجزء المقطوع من محور الصادات، لازم هيؤدي إلى تغيير في التمثيل البياني للمعادلة كلها.

8
00:00:55.000 --> 00:00:57.960
يبقى كده اتعرّفنا على صيغة الميل والمقطع.

9
00:00:58.320 --> 00:01:00.000
وعرفنا إيه هو الميل.

10
00:01:00.320 --> 00:01:03.160
وعرفنا كمان الجزء المقطوع من محور الصادات.

11
00:01:04.080 --> 00:01:08.000
عايزين نبدأ نمثّل صيغة الميل والمقطع بيانيًّا.

12
00:01:09.000 --> 00:01:10.040
هتبقى بالشكل ده.

13
00:01:13.480 --> 00:01:17.160
هنلاقي عندنا هو ده الجزء المقطوع من محور الصادات.

14
00:01:17.600 --> 00:01:23.600
يبقى نقدر نقول على النقطة دي، هي النقطة صفر وَ ب.

15
00:01:24.480 --> 00:01:26.840
ب هوالجزء المقطوع من محور الصادات.

16
00:01:27.440 --> 00:01:33.760
وعندنا س بصفر، عشان إحداثي نقطة س بصفر؛ عشان النقطة موجودة على محور الصادات.

17
00:01:34.880 --> 00:01:42.440
وبالتالي لو عندنا معادلة: ص تساوي اتنين س زائد ستة.

18
00:01:43.120 --> 00:01:47.920
نقدر نقول على المعادلة دي، مكتوبة بصيغة الميل والمقطع.

19
00:01:48.360 --> 00:01:51.080
وعندنا اتنين هو الميل.

20
00:01:52.960 --> 00:01:57.480
وستة هي الجزء المقطوع من محور الصادات.

21
00:02:00.000 --> 00:02:03.040
بعد ما اتعرّفنا على صيغة الميل والمقطع.

22
00:02:03.640 --> 00:02:08.360
هنبدأ نشوف مثال إزاي نكتب ونمثّل معادلة بصيغة الميل والمقطع.

23
00:02:09.080 --> 00:02:10.120
هنجيب صفحة جديدة.

24
00:02:13.360 --> 00:02:15.360
لو عايزين نكتب معادلة مستقيم.

25
00:02:18.360 --> 00:02:20.720
ميله يساوي تلاتة على أربعة.

26
00:02:21.000 --> 00:02:24.440
والجزء المقطوع من محور الصادات يساوي سالب اتنين.

27
00:02:25.320 --> 00:02:29.600
عايزين نكتب معادلة المستقيم، بصيغة الميل والمقطع.

28
00:02:31.600 --> 00:02:37.440
صيغة الميل والمقطع هي: ص تساوي م س زائد ب.

29
00:02:39.040 --> 00:02:40.480
م هي الميل.

30
00:02:40.720 --> 00:02:43.920
وَ ب هو الجزء المقطوع من محور الصادات.

31
00:02:44.640 --> 00:02:45.800
نبدأ نعوّض في الصيغة.

32
00:02:46.640 --> 00:02:53.160
هيبقى عندنا ص تساوي … الميل بتلاتة على أربعة، يبقى هنشيل م ونحطّ تلاتة على أربعة.

33
00:02:53.840 --> 00:02:54.600
بعد كده س.

34
00:02:55.320 --> 00:02:59.200
زائد … ب اللي هي الجزء المقطوع من محور الصادات، بسالب اتنين.

35
00:02:59.480 --> 00:03:01.560
يبقى هنشيل ب، ونحطّ سالب اتنين.

36
00:03:02.520 --> 00:03:09.280
وبالتالي تبقى ص تساوي تلاتة على أربعة س، ناقص اتنين.

37
00:03:12.200 --> 00:03:16.640
كده قدرنا نكتب معادلة الخط المستقيم بصيغة الميل والمقطع.

38
00:03:17.360 --> 00:03:19.640
عايزين بعد كده نمثّلها بيانيًّا.

39
00:03:20.320 --> 00:03:22.520
هنبدأ نرسم المستوى الإحداثي بالشكل ده.

40
00:03:25.120 --> 00:03:28.240
عندنا الجزء المقطوع من محور الصادات هو سالب اتنين.

41
00:03:29.120 --> 00:03:32.680
يعني المستقيم بيمُرّ بالنقطة صفر وسالب اتنين.

42
00:03:33.440 --> 00:03:39.720
يبقى هنيجي عند النقطة صفر وسالب اتنين، عَ المستوى الإحداثي، ونحطّ نقطة بالشكل ده.

43
00:03:40.280 --> 00:03:44.240
النقطة دي الإحداثي بتاعها صفر وسالب اتنين.

44
00:03:45.840 --> 00:03:51.200
تاني خطوة: عندنا الميل بتلاتة على أربعة.

45
00:03:52.000 --> 00:03:58.760
الميل هو عبارة عن التغير الرأسي، على التغير الأفقي.

46
00:03:59.760 --> 00:04:03.040
هيساوي تلاتة على أربعة.

47
00:04:03.760 --> 00:04:06.000
عندنا الميل يساوي تلاتة على أربعة.

48
00:04:06.520 --> 00:04:10.320
معنى كلمة «التغير الرأسي»، يعني هنتحرك على محور الصادات.

49
00:04:10.840 --> 00:04:14.520
ومعنى كلمة «التغير الأفقي»، يعني هنتحرك على محور السينات.

50
00:04:15.200 --> 00:04:26.000
بمعنى هنيجي عند نقطة صفر وسالب اتنين، وهنبدأ نتحرك تلات وحدات إلى أعلى، اللي هي التغير الرأسي.

51
00:04:26.600 --> 00:04:27.400
هيبقى بالشكل ده.

52
00:04:29.280 --> 00:04:30.720
هنمشي تلات وحدات إلى أعلى.

53
00:04:31.480 --> 00:04:33.320
واحد، اتنين، تلاتة.

54
00:04:34.520 --> 00:04:35.400
هنبقى عند النقطة دي.

55
00:04:36.080 --> 00:04:38.680
بعد كده عندنا التغير الأفقي، أربعة.

56
00:04:38.920 --> 00:04:41.240
يبقى هنتحرك أربع وحدات ناحية اليمين.

57
00:04:41.920 --> 00:04:44.040
واحد، اتنين، تلاتة، أربعة.

58
00:04:47.360 --> 00:04:48.720
هنبقى واقفين عند النقطة دي.

59
00:04:50.840 --> 00:04:54.360
هنبدأ نرسم خط مستقيم، يمرّ بالنقطتين.

60
00:04:54.760 --> 00:04:55.640
هيبقى بالشكل ده.

61
00:05:01.880 --> 00:05:09.640
يبقى الخط المستقيم اللي إحنا رسمناه ده، يمثّل المعادلة: ص تساوي تلاتة على أربعة س، ناقص اتنين.

62
00:05:10.320 --> 00:05:14.240
يبقى كده قدرنا نكتب معادلة المستقيم بصيغة الميل والمقطع.

63
00:05:14.600 --> 00:05:16.760
وقدرنا كمان نمثّلها بيانيًّا.


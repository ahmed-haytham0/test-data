WEBVTT
Kind: captions
Language: ar

00:00:00.563 --> 00:00:19.048
كتير يا جماعة دلوقتي بقى يعمل قسطرة و للأسف الدكاترة ساعات بيبقوا مشغولين ميفهمش المريض بتاعه هيتحضر ازاي قبل القسطرة و لا ايه الأعراض اللي ممكن يشعر بيها بعد القسطرة

00:00:19.138 --> 00:00:40.742
و عشان احنا معندناش ثقافة طبية كافية مبنسألش، فالطرفين لا المريض بيسأل ولا الدكتور بيقول و بتكون النتيجة ان احيانا يشعر المريض بأعراض متوقعة و عادية&nbsp; و يعتقد ان دي مضاعفات و فيها خطورة من اجراء القسطرة

00:00:40.883 --> 00:00:58.677
عشان كدة بنقول ارجوكوا قبل ما تروح تعمل القسطرة ناقش الدكتور بتاعك بوضوح. ايه التحضير ،ايه الاحتياطات، اكل ايه و مشربش ايه ، اصوم قد اية، اخد ادوية ايه، ابطل ادوية ايه، كل حاجة. ولازم تبقى عارف بعد ما تعمل القسطرة هيحصل ايه

00:00:58.733 --> 00:01:12.054
النهاردة انا هقولك بعد ما تعمل القسطرة هيحصل ايه. القسطرة سواء قسطرة تشخيصية او قسطرة علاجية، هتتعمل يأما من شريان الرسغ في الأيد يأما من شريان الفخذ

00:01:12.122 --> 00:01:24.666
احد الشرايانين الاتنين. في الحالتين الاتنين، عشان اعمل قسطرة و اصور شرايين لازم أحقن صبغة و الصبغة دي تمشي مع الدم و تلونلي الشرايين و اعرف الشرايين فيها ايه

00:01:24.745 --> 00:01:37.970
يبقى حضرتك لازم تاخد صبغة و انت بتعمل القسطرة لازم نمرة واحد. نمرة اتنين ،انا عشان ادخل بالقسطرة جوا جسمك سواء من الايد او من الرجل لازم اديك مخدر موضعي

00:01:38.049 --> 00:01:49.816
يبقى انت لازم هتاخد مخدر موضعي و لازم هتتحقن صبغة، طيب بعد ما اشيل الكانيولا اللي انا دخلت القسطرة عن طريقها سواء من الايد او من الرجل

00:01:49.917 --> 00:02:06.770
طب ماهو دي كانيولا كبيرة و تخينة دخلت بالقسطرة، ممكن تنزف ولا ايه؟ ممكن طبعا تنزف. طيب عشان متنزفش بيحصل ايه؟بنقعد نضغط على أعلى الفخذ من 7، 8، 10 دقايق ضغط شديد جدا 

00:02:06.770 --> 00:02:21.396
لحد ما نطمن و نتأكد ان الشريان اللي احنا كنا داخلين منه اتقفل و مش هيخر دم تاني و في الايد يا نقعد نضغط يا بنركب جهاز زي الساعة كدة و بنلفه

00:02:21.486 --> 00:02:29.117
 يفضل ضاغط على الشريان بتاع الرسغ في الايد لحد ما يقفل خالص و بعد كدة يتشال

00:02:29.162 --> 00:02:38.512
 طيب خلاص خدنا الصبغة و خدنا البنج الموضعي و شيلنا الكانيولا من هنا و من هنا و ضغطنا ايه اللي ممكن يحصلي؟

00:02:38.512 --> 00:02:58.724
 مكان القسطرة في أعلى الفخذ بيلتئم، ممكن و احنا بنشتغل خرج نقطتين تلاتة دم تحت الجلد فشيء طبيعي ان نقطتين الدم اللي هربوا تحت الجلد دول مع أدوية السيولة اللي بتاخدها يعملوا زرقان في أعلى الفخذ او في جدار البطن السفلي

00:02:58.801 --> 00:03:12.219
و الزرقان ده ينتشر و يبقى كتير، ممكن يقعد 3، 4، 5 ايام ازرق اوي اوي اوي و بعدين يبدأ اللون يفتح و يبقى بني و بعدين يخف لونه و يفتح لونه لحد ما يختفي

00:03:12.287 --> 00:03:23.906
لما يحصل ده مفيش خوف منه فمتقلقش خالص من الزرقان اللي تحت الجلد اللي موجود ده. طيب مكان القسطرة و مكان الكانيولا هيلتئم، هيلتئم بأيه؟

00:03:24.000 --> 00:03:39.303
هيلتئم بأنه يكون حتة جلطة و الجلطة دي تتليف فهتلاقي مكان القسطرة في الفخذ حاجة قد اللمونة، مش قد اللمونة قد الزتونة الصغيرة كدة مجرمزة و جامدة و تقعدلها 10، 15 يوم

00:03:39.303 --> 00:03:44.335
 و توجعك لو ضغطت عليها او جيت تمشي و تقلت على رجلك اللي معمول منها القسطرة

00:03:44.335 --> 00:03:46.875
ده شيء طبيعي و مفيش خوف منه خالص

00:03:46.920 --> 00:04:03.000
طب لو حصل انتفاح شديد في اعلى الفخذ بعد ساعتين تلاتة اربعة خمسة تاني يوم من القسطرة و لقيت الرجل انتفخت اوي و مكانها بقى يوجع اوي اوي اوي و حصلت انتفاح بقى في فرق بين الرجل دي و الرجل دي

00:04:03.056 --> 00:04:14.783
ده معناه انه حصل نزيف شديد مكان القسطرة و ده يستدعي انك تروح للدكتور اللي عملك القسطرة او المكان اللي عملت فيه القسطرة فورا لو حصلت حاجة زي دي

00:04:14.851 --> 00:04:23.497
وعشان كدة بنقول لما تعمل القسطرة من رجلك تقعد تستريح 6 ساعات متحركهاش عشان ميحصلش النزيف ده و نخاف من حدوث النزيف ده

00:04:23.553 --> 00:04:28.652
دي بعض الأعراض الجانبية اللي بتحصل بعد القسطرة و اللي حضراتكم لازم تبقوا عارفينها

00:04:28.708 --> 00:04:43.080
 بعض الناس عندهم حساسية من الصبغة اللي بنحقنها، لما تتحقن الصبغة دي تعملهم هرش، تعملهم اكلان في الجسم، تعملهم حبة كحة، تعملهم حبوب تطلع على طفح على الجلد

00:04:43.185 --> 00:04:57.202
كل دي بتبقى حاجات بسيطة نتيجة نوع الصبغة اللي احنا ادينهالك و دي بحقنة او بحباية بتروح و الزرقان اللي في الفخذ بدهان معين كدة بيروح فكل دي حاجات سهلة و بتروح

00:04:57.281 --> 00:05:13.038
 بعض الناس يقول انا بحس بحرقان في البول بعد القسطرة، ليه؟ اولا القسطرة لما بنعملها عادة بنقول للمريض انك انت مش هتتحرك خاصة لو كانت من الفخذ من السرير 5، 6 ساعات ،يعني ايه؟ 

00:05:13.151 --> 00:05:25.209
عني هتعمل بول في السرير، بعض الناس مبيقدروش يعملوا بول في السرير يقولك انا مش متعود انا عايز اقوم اروح الحمام عمري ما عملت بول في السرير فبتكون النتيجة انه يحبس البول

00:05:25.299 --> 00:05:38.006
البول يتحبس اوي اوي و المثانة تتمدد اوي اوي اوي فتعمله الآم شديدة جدا جدا و ممكن توطيلة الضغط و تسببله عرق و تسببله همدان لأن المثانة منفوخة و هو مش عارف يسرب البول

00:05:38.074 --> 00:05:49.972
 في الحالة دي احنا ممكن ندخل بالقسطرة في البول - قسطرة مجرى البول - و نفضي المثانة من البول اللي فيها او نركب كندوم و يبدأ هو يحزق بالراحة كدة لحد ما البول ينزل

00:05:50.085 --> 00:05:58.457
حبسة البول دي بتعمل حرقان في البول و يفضل يومين تلاتة بعدها من الحبسة دي عنده ألم في المثانة و ألم في البول

00:05:58.457 --> 00:06:06.821
الصبغة احيانا و افراز الصبغة عشان كده بنقول للمريض يشرب ماية كتير بعد ما يطلع من القسطرة. طب يشرب ماية كتير لية؟

00:06:06.821 --> 00:06:17.709
علشان الماية تعمل بول و البول يغسل الصبغة و يخلصها بسرعة فشرب الماية كتير و زيادة البول و طرد الماية يعمل شوية الآم في المثانة

00:06:17.709 --> 00:06:24.341
فده شيء طبيعي فممكن يحصلك شوية حرقان في البول يوم القسطرة و اليومين اللي بعد القسطرة ؟

00:06:24.341 --> 00:06:34.891
اه ممكن يحصل ده علشان تبقى عارف ان دي أعراض جانبية من حبس البول و زيادة كمية البول و الصبغة اللي في البول و متقلقش منها خالص و ملهاش علاقة بالقسطرة

00:06:34.947 --> 00:06:46.617
لأن انا حتى لو دخلت بقسطرة القلب من الفخذ، قريب جدا من المثانة و قريب جدا من قناة مجرى البول لكن مش معنى كدة انهم فتحوا على بعض ولا خلطوا على بعض خالص

00:06:46.617 --> 00:06:53.867
 لا دي سكة غير دي خالص لكن هما بيوصلوا لبعض في الأخر عن طريق الدم و عن طريق تكوين البول

00:06:53.938 --> 00:07:05.465
يارب تكون المعلومات دي فهمتوها و لو في اي معلومات اخرى و اي استفسارات اخرى عن اعمل اية قبل القسطرة او بعد القسطرة لازم تسأل الدكتور المعالج بتاعك

00:07:05.465 --> 00:07:17.873
و احنا لو دخلت على السايت بتاعنا على الفيسبوك هتلاقي في تعليمات على قبل القسطرة و بعد القسطرة تقروها. كل ماتعلمت كل ما فهمت ايه اللي بيحصل كل ما ارتحت 

00:07:17.873 --> 00:07:20.053
 و الف سلامة على حضراتكم جميعا


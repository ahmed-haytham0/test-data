WEBVTT
Kind: captions
Language: ar

00:00:00.000 --> 00:00:03.933
1001 ،1002 ، 1003

00:00:03.933 --> 00:00:06.166
يوووه... أنا ليه بس مش عارفة أنام

00:00:06.166 --> 00:00:08.632
الساعة ٣ الصبح و أنا لسه صاحية

00:00:08.633 --> 00:00:11.099
كلنا عدينا بالمشكلة ديه

00:00:11.100 --> 00:00:14.800
 في الحلقة ده حقولكم علي تأثير عدم النوم الكافي

00:00:14.800 --> 00:00:20.266
 وحقولكم كمان علي 5 أسرار أنكم تناموا بسهولة وبدون أرق

00:00:20.266 --> 00:00:25.932
عدم النوم بيضيع الإبداع ويخلي جسمك مجهد وبيعلي الضغط

00:00:25.933 --> 00:00:27.999
وممكن يسبب سكتة قلبية

00:00:28.000 --> 00:00:30.933
علشان كده لازم ننام كويس

00:00:30.933 --> 00:00:34.499
 بس كلنا عارفين الكلام ده، المشكلة أن مش عارفين ننام

00:00:34.500 --> 00:00:38.500
المشروع اللي لازم أقدمه الصبح أو الميعاد اللي خايف يفوتني

00:00:38.500 --> 00:00:40.666
أو مليون حاجة وحاجة في دماغي

00:00:40.666 --> 00:00:45.732
علشان كده حقولكم علي ٥ أسرار تخليكم تناموا أحلى نومة

00:00:45.733 --> 00:00:49.333
السر الأول: أعمل روتين قبل النوم لنفسك

00:00:49.333 --> 00:00:52.199
 هدوء وتحضير نفسي للنوم

00:00:52.200 --> 00:00:55.166
زي الأمهات و الأباء ما بيعملوا مع الأطفال

00:00:55.166 --> 00:00:58.732
لبن دافي، حدوتة قبل النوم، أغنية هادية

00:00:58.733 --> 00:01:04.833
بما اننا كبرنا دلوقتي، و للأسف مفيش حد حيحكيلنا حكاية قبل ما ننام أو يغنيلنا،

00:01:04.833 --> 00:01:09.399
يبقي لازم نفكر في بديل، اقرا كتاب مريح للأعصاب قبل ما تنام

00:01:09.400 --> 00:01:13.566
اشرب حاجة مهدئة زي نعناع طبيعي أو ينسون

00:01:13.566 --> 00:01:17.532
خد دش دافي ومتلعبش رياضة ساعتين قبل النوم

00:01:17.533 --> 00:01:20.133
ومتشغلش دماغك بأفكار كتير

00:01:20.133 --> 00:01:23.533
السر التاني: زبط ساعتك البيولوجية 

00:01:23.533 --> 00:01:27.699
يعني إيه الكلام ده؟ يعني عود نفسك تنام في وقت معين 

00:01:27.700 --> 00:01:29.200
وتصحي في وقت معين

00:01:29.200 --> 00:01:33.600
السر التالت: خلي مكان نومك نموذجي ازاي؟ 

00:01:33.600 --> 00:01:38.200
مخدة مريحة، ستاير غامقة و تقيلة وهدوء

00:01:38.200 --> 00:01:41.866
السر الرابع: افصل، يعني إيه افصل؟ وافصل ازاي؟ 

00:01:41.866 --> 00:01:44.832
يعني مفيش أي أجهزة ألكترونية في الأوضة

00:01:44.833 --> 00:01:47.199
مينفعش أشوف إيميلات قبل ما أنام

00:01:47.200 --> 00:01:49.866
أدخل علي الفيسبوك، أعمل شات

00:01:49.866 --> 00:01:53.399
كل ده حيشغل دماغك بحد ضايقك، حاجة عجبتك

00:01:53.400 --> 00:01:55.533
ميعاد فاتك وغيره 

00:01:55.533 --> 00:01:59.199
خلي أوضة نومك منطقة خالية من الإلكترونيات

00:01:59.200 --> 00:02:02.000
أنا نعست كده ليه وأنا بكلمكم علي النوم 

00:02:02.000 --> 00:02:06.133
السر الخامس بقى حقولهولكم الحلقة الجاية، تصبحوا علي خير


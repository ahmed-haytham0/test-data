WEBVTT
Kind: captions
Language: ar

00:00:00.388 --> 00:00:09.810
في واحدة ست بعتتلي سؤال بتقولي يا دكتور انا عندي ارتفاع في ضغط الدم، اكتبلي علاج يريحني الله يخليك.

00:00:09.887 --> 00:00:21.633
طبعا ده سؤال صعب جدا و كتابة دواء لمجرد السؤال بهذه الصيغة و بهذه الطريقة يعتبر جريمة طبية. ليه بقى؟

00:00:21.691 --> 00:00:38.800
لأن ارتفاع ضغط الدم له معايير، في ارتفاع متوسط و في ارتفاع شديد. ارتفاع ضغط الدم جايز يكون بسبب و جايز يكون من غير سبب و كل حاجه من دول لها طريقة علاج

00:00:38.868 --> 00:00:50.581
ارتفاع ضغط الدم ده قد يكون مصحوب بتضخم في عضلة القلب او لا، جايز يكون موجود في عضلة القلب او لا، جايز يكون معاه قصور في الشريان التاجي او لا

00:00:50.629 --> 00:00:57.959
جايز المريض يكون عنده سكر او لا، جايز يكون عنده ربو شعبي او لا، جايز يكون عنده قصور في الكلى او لا

00:00:58.000 --> 00:01:10.425
 في 100 دواء ينفعوا لعلاج ضغط الدم. الدواء اللي يوطي الضغط و ينفع لعلاج الضغط في عيان عنده قصور في الشريان التاجي

00:01:10.503 --> 00:01:24.568
 لو اديته هو هو نفس الدوا لمريض اخر عنده نفس الدرجه من ارتفاع ضغط الدم بس عنده هبوط في عضلة القلب يموته مريض عنده ارتفاع في ضغط الدم

00:01:24.568 --> 00:01:40.661
و اسراع في نظم القلب اخترله نوع اخر من الدواء هذا النوع لو اديته لنفس المريض او لمريض مماثل في نفس السن بنفس القدر بس عنده حساسية صذر او ربو شعبي يخنقه

00:01:40.720 --> 00:01:55.744
لو عندي مريض عنده ارتفاع في ضغط الدم ممكن اختارله نوع معين من الأدويه يفيده جدا و يحسن عضلة القلب بتاعته لكن هذا المريض لو عنده قصور في وظائف الكلى يعمله فشل كلوي

00:01:55.815 --> 00:02:12.379
يبقى انواع الدوا اللي بتسخدم في علاج الضغط كتير جدا و اي دوا جايز يفيد واحد نفس الدوا ده لو اديته لواحد تاني يضره جدا و قد يكون قاتل لدرجة كده

00:02:12.466 --> 00:02:27.799
عشان كده الست بقى و هي قاعدة في الشغل كده و بتقول هي و زميلتها بيدردشوا مع بعض بتقولها خدي انا روحت للدكتور سامح و اداني العلاج ده و ريحني، خدي منه. دي جريمة

00:02:27.867 --> 00:02:37.331
تاخدي من شنطتها شوكلاتية ماشي، تاخدي بونبونايه ماشي، تاخدي لبانه ماشي لكن تاخدي قرص دواء ممنوع

00:02:37.428 --> 00:02:47.165
العلاج ده كان جوزي بياخده و كان مريحه ، اخده انا ممنوع، العلاج ده امي قالت ان دكتور كبير اوي اوي اللي كتبهولها

00:02:47.320 --> 00:03:01.864
الدكتور الكبير اوي اوي اللي كتبه لمامتك دي لو شافك انتي هيقولك ابعدي عنه و اوعي تشمي ريحته و انتي بتديه لمامتك ف أدوية الضغط ممنوع منعا باتا اللعب فيها ممنوع!

00:03:01.864 --> 00:03:13.457
هدية من الشنطة،. خدي حباية الضغط دي ريحتني هتريحك جريمة، دكتور يكتبلك علاج للضغط من غير ما يشوفك و يفحصك و يعرف السبب ايه جريمة

00:03:13.457 --> 00:03:27.468
فأرجوكوا يا جماعه خدوا بالكوا من الحاجات دي. قبل ما اخد الدوا بتاع الضغط لازم اكون مقلل الوزن بتاعي، لازم اكون مقلل الملح في الأكل، لازم اكون عامل رياضة منتظمة

00:03:27.468 --> 00:03:35.138
 لازم اكون عامل مشي و رياضة سباحة مشي دراجات اي حاجة و مقلل الوزن بتاعي

00:03:35.138 --> 00:03:49.926
ده خط علاج اساسي لا يقل اهمية عن الأدوية و في بعض الناس عندهم ضغط مرتفع لما بنكشف عليهم و بنعملهم الابحاث اللازمة نعرف ايه السبب اللي على الضغط

00:03:50.042 --> 00:03:58.545
 لازم نعالج السبب دع عشان الضغط ينزل، لو معالجتش السبب ده و اديتة طن دوا الضغط هيفضل عالي زي ما هو

00:03:58.603 --> 00:04:07.773
يبقى في أسئلة كتير جدا جدا اسألها لمريض الضغط قبل ما اديله نوع الدوا و اخترله واحد من عشرين خمسين دوا من ادوية الضغط

00:04:07.860 --> 00:04:23.914
حضرتك ضغطك كام و سنك كام و هو له سبب ولا ملوش و معاه مرض في الكلى او السكر او الضغط او القلب او الشرايين او هبوط عضلة القلب أو الأزمة الربويه ولا لا؟

00:04:24.000 --> 00:04:28.542
طب هل الضغط ده مأثر على عنيك او على كلاويك او على قلبك ولا لا؟

00:04:28.557 --> 00:04:35.622
 و بناء على حسبة كبيرة اوي اوي اوي أقول الدوا ده ينفع لفلان و نفس الدوا ده يموت فلان

00:04:35.671 --> 00:04:43.084
فأرجوكم يا جماعة الهدايا حلوة اوي بين الأصدقاء لكن دوا الضغط مش هدية خالص

00:04:43.123 --> 00:04:52.837
 اخر حاجه هقولهالكم و ارجوكم تفتكروها مفيش اي علاقة بين الضغط و الصداع، ناس يقولوا ايه؟

00:04:52.882 --> 00:05:04.955
انا كان عندي صداع الضغط عالي فزودت العلاج، انا كان عندي صداع و خدت العلاج الصداع راح يعني الضغط وطي و بطلت العلاج. يبقى ابطل العلاج ولا ازودة

00:05:04.955 --> 00:05:17.790
بناء على الصداع اوقف العلاج او ابدأ اخده بناء على الصداع، ده مفهوم صحي خاطئ وقاتل و ليست هناك اي علاقة بين مستوى ارتفاع الضغط و بين الصداع

00:05:17.839 --> 00:05:24.954
فأرجوكوا متربطوش علاج الضغط بالصداع أبدا والف سلامة على حضراتكم.


WEBVTT
Kind: captions
Language: ar

00:00:29.660 --> 00:00:30.280
السلام عليكم

00:00:30.280 --> 00:00:31.740
وأحلى مسا على عيونكم

00:00:31.740 --> 00:00:32.580
ويومكم لذيذ

00:00:32.580 --> 00:00:36.140
يا أحلى وأحن وأرق وأطيب شعب في الدنيا

00:00:36.140 --> 00:00:37.060
وكل حاجة بتمنها

00:00:37.060 --> 00:00:38.340
من اللحظة دي كل حاجة بتمنها

00:00:38.340 --> 00:00:40.780
فلو حضرتك بتتفرج ومش مشترك في قناتنا على يوتيوب

00:00:40.780 --> 00:00:42.400
فلا يا حبيبي.. كل حاجة بتمنها..

00:00:42.400 --> 00:00:44.280
روح دلوقتي على يوتيوب واشترك في خمسة بالمصري

00:00:44.280 --> 00:00:47.020
زرار الاشتراك ده.. تدوس عليه.. عشان كل حاجة بتمنها

00:00:47.020 --> 00:00:48.440
طب واحد يقولي طب أنا مشترك..

00:00:48.440 --> 00:00:49.800
يبقى تعمل تعليق حلو زيك كده..

00:00:49.800 --> 00:00:50.880
هتقولي أنا علقت

00:00:50.880 --> 00:00:53.760
وقلت أحلى مسا على عيونك يا معلم بكر يا عم اليوتيوب

00:00:53.760 --> 00:00:55.400
هقولك تبقى تعمل لايك للحلقة..

00:00:55.400 --> 00:00:56.800
واستنى مش الحلقة دي بس..

00:00:56.800 --> 00:00:59.560
الحلقات كلها.. جديد وقديم يا كامل

00:00:59.560 --> 00:01:02.120
بص أنا عايزك تلف على فيديوهاتنا كلها تعمل لايك وشير

00:01:02.120 --> 00:01:03.240
عشان كل حاجة بتمنها..

00:01:03.240 --> 00:01:06.860
عارفين في بعضكم حس إني غلس وأنا بقول الكلام ده بالطريقة دي يعني

00:01:06.860 --> 00:01:08.520
في اللي حس بالابتزاز.. أو الإهانة

00:01:08.520 --> 00:01:11.440
وفي اللي جواه دلوقتي بيقول: إيه ياض مالك في إيه؟!

00:01:11.440 --> 00:01:12.780
عمال تبيع وتشتري فينا ليه؟!

00:01:12.780 --> 00:01:14.620
على الرغم من إن دي القناة بتاعتي

00:01:14.620 --> 00:01:16.960
ومش بتقدم خدمة تتوقف عليها حياتك يعني

00:01:16.960 --> 00:01:19.840
إنت بتشوفلنا حلقة في الإسبوع أو بتابع فيديو لينا كل يوم..

00:01:19.840 --> 00:01:23.160
فلو أنا جيت قلتلك كل حاجة بتمنها.. فعادي.. حقي

00:01:23.160 --> 00:01:26.580
وحقك تقولي لأ.. أنا هشوف غيرك أو تقولي تمام.. اتفقنا..

00:01:26.580 --> 00:01:30.200
أنا هقدملك الفيديوهات وإنت تقدملي الاشتراك.. رايحة جاية يعني..

00:01:30.200 --> 00:01:33.660
إنك تدعمني وأدعمك... الدعم!

00:01:33.660 --> 00:01:35.060
الدعم ده حقك يا صاحبي

00:01:35.060 --> 00:01:39.280
يا سطى.. يا مواطن.. يا سيادة المواطن المصري.. هل تسمعني.. حول

00:01:39.280 --> 00:01:43.200
الدعم ده بتاعك.. حقك.. فلوسك.. مالك..

00:01:43.200 --> 00:01:47.160
لا حد بيتفضل بيه عليك.. ولا حد بيدفع حاجة من جيب أبوه ولا أمه

00:01:47.160 --> 00:01:50.000
فلوسنا.. وخيرنا وخير بلدنا.. مننا ولينا

00:01:50.000 --> 00:01:51.620
إحنا مش مأجرين مصر مفروش!

00:01:51.620 --> 00:01:54.940
إحنا كشعب مش مأجرين مصر مفروش من الحكومة

00:01:54.940 --> 00:01:56.540
عشان تيجي تقولنا كل حاجة بتمنها؟!

00:01:56.540 --> 00:01:59.140
مش لوكاندة هي! مش قاعد في منتجع أنا

00:01:59.140 --> 00:02:00.820
أنا قاعد في بلدي.. وده حقي!

00:02:00.820 --> 00:02:02.060
((فيديو جانبي: حد بيشكتي))

00:02:02.060 --> 00:02:03.120
استنى دلوقتي يا عم إنت

00:02:03.120 --> 00:02:04.560
واستنى إنت كمان ياللي هتفضل تقارن

00:02:04.560 --> 00:02:06.800
ما بين مصر وفرنسا في أسعار تذاكر المترو!

00:02:06.800 --> 00:02:10.180
طيب فرنسا هي رابع أكبر احتياطي دهب في العالم.. إنت إزي الصحة؟

00:02:10.180 --> 00:02:12.880
ومتقوليش ده الضرايب في أوروبا عاملة معرفش إيه؟

00:02:12.880 --> 00:02:15.900
وفيها إيه لما الضرايب على التليفونات تزيد

00:02:15.900 --> 00:02:19.580
أوروبا فيها انتخابات يا عم وكل صوت ليه قيمة.. إنت عامل إيه دلوقتي؟

00:02:19.580 --> 00:02:21.880
اهبط بقى ومتقارنش رغيف العيش ما بين مصر وأمريكا

00:02:21.880 --> 00:02:24.280
وتقول ما البلاد دي مافيهاش دعم للمواطن!

00:02:24.280 --> 00:02:27.560
طب أمريكا من أكبر منتجي ومصدري القمح في الكوكب

00:02:27.560 --> 00:02:31.820
إنت من 2016 والقمح في ذمة الله زي ما الأهرام نشرت بالبونط العريض

00:02:31.820 --> 00:02:32.860
فمتبقاش.. عريض بقى

00:02:32.860 --> 00:02:34.120
وإعرف اللي ليك واللي عليك

00:02:34.120 --> 00:02:37.900
واعرف إن إحنا كده.. مصر دولة بتدعم مواطنيها إيه اللي اتغير!

00:02:37.900 --> 00:02:40.700
مصر دولة بتقوم بكل حاجة وهي الكل في الكل

00:02:40.700 --> 00:02:43.700
لا في مجتمع يا عم له دور.. ولا فيه مؤسسات أهلية

00:02:43.700 --> 00:02:46.060
مصر هي بابا وماما.. فإيه اللي حصل؟

00:02:46.060 --> 00:02:47.580
ليه مصر بتتبرى من عيالها فجأة؟

00:02:47.580 --> 00:02:48.480
((فيديو جانبي: حد بيشكتي))

00:02:48.480 --> 00:02:50.320
ليه الأب مش عايز يصرف على البيت وعلى عياله

00:02:50.320 --> 00:02:51.460
((فيديو جانبي: حد بيشكتي))

00:02:51.460 --> 00:02:53.220
ليه بتقولنا كل حاجة بتمنها؟!

00:02:53.220 --> 00:02:54.220
((فيديو جانبي: حد بيشكتي))

00:02:54.220 --> 00:02:57.420
إيه طيب؟ خلاص كده.. إحنا كشعب اتفطمنا يعني! كبرنا؟

00:02:57.420 --> 00:02:58.680
محدش هيقدم لنا دعم خلاص..

00:02:58.680 --> 00:02:59.880
((فيديو جانبي: كل حاجة بتمنها))

00:02:59.880 --> 00:03:04.500
جميل جداً.. الدولة قررت إنها تخفف من مسئوليتها.. تدينا الطرشة يعني

00:03:04.500 --> 00:03:06.860
الحكومة بتقول دي الطريقة الجديدة للحياة في مصر

00:03:06.860 --> 00:03:10.360
الريس تخلى عن دور الأب ومصر تخلت عن دور الأم

00:03:10.360 --> 00:03:12.900
محدش هيصرف علينا خلاص.. عشان

00:03:12.900 --> 00:03:14.060
((فيديو جانبي: كل حاجة بتمنها))

00:03:14.060 --> 00:03:17.300
كلام زي الفل.. إحنا كبرنا يا شعب خلاص.. وطالما كل حاجة بتمنها..

00:03:17.300 --> 00:03:18.900
فإحنا هناخد الحاجات اللي إحنا عايزينها

00:03:18.900 --> 00:03:22.240
وهي الأكل والشرب والكهرباء والمواصلات.. وهندفع في المقابل

00:03:22.240 --> 00:03:25.660
وإنت يا ريس واخد حاجة إنت عايزها.. السلطة.. الكرسي..

00:03:25.660 --> 00:03:27.800
فإدفع بقى يا ريس تمنها! ما هو معروفة..

00:03:27.800 --> 00:03:29.000
((فيديو جانبي: كل حاجة بتمنها))

00:03:29.000 --> 00:03:32.480
بالظبط.. الكرسي ده ليه تمن! مش ببلاش!

00:03:32.480 --> 00:03:34.620
يعني إنت بتحاسبني على كرسي في المترو بـ10 جنيه

00:03:34.620 --> 00:03:36.100
وده لو لقيت كرسي فاضي أصلاً يعني

00:03:36.100 --> 00:03:39.440
وإنت واخد كرسي حكم مصر كلها كده.. ببلاش!

00:03:39.440 --> 00:03:41.300
لأ.. معلش.. كل حاجة بتمنها!

00:03:41.300 --> 00:03:43.620
ولا الحاجات دي مدعومة.. وحاجات المواطن مش مدعومة

00:03:43.620 --> 00:03:47.580
يعني الحكم والنفوذ والسيطرة والسلطة والمواكب والحراسات

00:03:47.580 --> 00:03:51.520
وإني أكون بقى ريس ولا رئيس وزراء ولا وزير وعضو برلمان

00:03:51.520 --> 00:03:53.160
كل دي حاجات بتدعمها الدولة!

00:03:53.160 --> 00:03:55.360
وجيتوا في رغيف العيش بتاع المواطن وقفشتوا!

00:03:55.360 --> 00:03:56.960
إدفعوا تمن قعادكم في سلطة البلد يا عم

00:03:56.960 --> 00:04:00.140
زي ما إحنا بندفع تمن قعادنا في البلد.. مش كل حاجة بتمنها..

00:04:00.140 --> 00:04:02.680
يعني زي ما سعر تذكرة المترو زاد 10 أضعاف

00:04:02.680 --> 00:04:06.200
هل المرتبات زادت 10 أضعاف.. طب 7.. طب 5 طيب

00:04:06.200 --> 00:04:08.720
طب زاد الضعف طيب.. طب زودوا 100 جنيه حتى!

00:04:08.720 --> 00:04:10.080
طب حسسونا إن دي بلدنا طيب!

00:04:10.080 --> 00:04:12.580
ما هو مش كل ما تطق في الدماغ كلمة تتقال

00:04:12.580 --> 00:04:15.320
مرة يتقالنا إنتوا عارفين لو حطيت الفلوس دي في البنك

00:04:15.320 --> 00:04:17.140
ممكن تجيب كام كل سنة؟!

00:04:17.140 --> 00:04:18.980
ومرة يتقالنا كل حاجة بتمنها؟

00:04:18.980 --> 00:04:21.500
طيب إحنا بناخد إيه في المقابل؟! بنحصل على إيه يعني..

00:04:21.500 --> 00:04:23.940
ما هو الدعم ده كان الحاجة الوحيدة اللي فاضلة

00:04:23.940 --> 00:04:25.340
اللي بتربط الشعب بالدولة!

00:04:25.340 --> 00:04:27.640
الدعم كان آخر حبل مربوط بيه الشعب

00:04:27.640 --> 00:04:30.060
فلما تفك الحبل ده يبقى فاضل للشعب إيه

00:04:30.060 --> 00:04:30.900
((فيديو جانبي: حد بيشكتي))

00:04:30.900 --> 00:04:34.060
إنت كنظام حكم.. جزء منك الدولة.. خلي بالك.. المفروض العكس

00:04:34.060 --> 00:04:36.220
إن الدولة فوق.. وتحتها وجزء منها السلطة

00:04:36.220 --> 00:04:38.940
بس إحنا عندنا بقى سلو بلدنا إن الدولة جزء من النظام

00:04:38.940 --> 00:04:43.180
فإنت دلوقتي إنت دلوقتي كنت مسيطر علينا من واقع إنك بتصرف علينا

00:04:43.180 --> 00:04:46.100
بتأكلنا.. وتشربنا.. وبتدعمنا في الفواتير

00:04:46.100 --> 00:04:48.460
والبنزين والمواصلات وبتعالجنا وبتعلمنا

00:04:48.460 --> 00:04:50.340
فلما إنت عمال تشيل إيدك من الحاجات دي

00:04:50.340 --> 00:04:51.220
((فيديو جانبي: حد بيشكتي))

00:04:51.220 --> 00:04:52.200
إيه اللي هيبقى فاضل يعني؟

00:04:52.200 --> 00:04:55.880
وفي نفس الوقت إنت مش سامحلي أنطلق.. اشتغل.. أبدع.. أتاجر أنافس

00:04:55.880 --> 00:04:57.820
إنت محتكر السوق يا معلم!

00:04:57.820 --> 00:05:00.180
وحتى ياريت قرارك من راسك ومن دماغك

00:05:00.180 --> 00:05:03.480
أو على أساس خطة إصلاح اقتصادي عبقرية.. لأ خالص

00:05:03.480 --> 00:05:07.340
إنت بتحرمنا من فلوسنا ومن حقنا تنفيذاً لأوامر المقرضين!

00:05:07.340 --> 00:05:09.860
تنفيذاً لأوامر.. صندوق النقد الدولي

00:05:09.860 --> 00:05:13.000
بتنفذ أوامر الدول العظمي.. أمريكا.. أوروبا

00:05:13.000 --> 00:05:15.500
الغلاء اللي إحنا فيه ده.. العيشة الضنك دي

00:05:15.500 --> 00:05:18.660
إلغاء الدعم ده مش قرار وطني مصري.. ده قرار أجنبي خارجي

00:05:18.660 --> 00:05:21.060
ومتزيطش عليا يا عم إنت وبطل تبقى عريض!

00:05:21.060 --> 00:05:22.620
وإنت كمان يا صاحبي متتفاجئش..

00:05:22.620 --> 00:05:24.940
روح دور على جوجل أو يوتيوب على حاجة اسمها

00:05:24.940 --> 00:05:27.600
القاتل الاقتصادي.. أو اعترافات قاتل اقتصادي

00:05:27.600 --> 00:05:30.520
ودور "القتلة الاقتصاديين" اللي هم المستشارين..

00:05:30.520 --> 00:05:33.400
اللي بينقعوا قادة الدول بأخد قروض

00:05:33.400 --> 00:05:37.320
قصص حقيقية كتير عن دورهم في تركيع وهدم دول وشعوب

00:05:37.320 --> 00:05:40.160
زي العراق وإيران وإندونيسيا والإكوادور وبنما

00:05:40.160 --> 00:05:44.220
إقرا.. إقرأ.. واتفرج إزاي أمريكا مثلاً بتحط دول كبيرة

00:05:44.220 --> 00:05:46.460
عندها شعب وعندها موارد وإمكانيات عظيمة

00:05:46.460 --> 00:05:49.560
بتحطها تحت رجليها.. بسبب الديون والقروض

00:05:49.560 --> 00:05:51.320
ما هو أمريكا مش قاعدة بتوزع دولارات

00:05:51.320 --> 00:05:52.480
((فيديو جانبي: كل حاجة بتمنها))

00:05:52.480 --> 00:05:55.480
ما هو صندوق النقد مش دار أيتام عشان يديك مليارات كده

00:05:55.480 --> 00:05:56.760
((فيديو جانبي: كل حاجة بتمنها))

00:05:56.760 --> 00:05:59.160
ما هو الدول العربية والأجنبية اللي بتديك قروض

00:05:59.160 --> 00:06:02.260
مش بتعمل كده زكا عن صحتها أو صدقة عن ديمقراطيتها

00:06:02.260 --> 00:06:03.500
((فيديو جانبي: كل حاجة بتمنها))

00:06:03.500 --> 00:06:05.200
طبعاً كل حاجة بتمنها..

00:06:05.200 --> 00:06:09.760
الموضوع أكبر من قصة رغيف عيش قل 20 جرام ولا مش عارف كام

00:06:09.880 --> 00:06:10.820
((فيديو جانبي: حد بيشكتي))

00:06:10.880 --> 00:06:14.300
القصة إن بكرة عادي هعملك يا عم رغيف 200 جرام

00:06:14.300 --> 00:06:17.820
بس هقولك كل حاجة بتمنها.. ومفيش حاجة اسمها ببلاش..

00:06:17.820 --> 00:06:21.280
ببلاش ده أنا معرفوش.. وهتدفع يعني هتدفع وده ليه؟

00:06:21.280 --> 00:06:24.000
عشان صندوق النقد الدولي.. ملقاش من يحنو عليه

00:06:24.000 --> 00:06:25.160
فإحنا لازم نحنو عليه..

00:06:25.160 --> 00:06:26.580
ده على أساس إيه بقى؟ على أساس إيه؟

00:06:26.580 --> 00:06:28.220
هل إحنا فعلا كنا محتاجين القروض؟

00:06:28.220 --> 00:06:29.940
مكناش قادرين يعني نعتمد على نفسنا أكثر

00:06:29.940 --> 00:06:32.080
مكناش قادرين نعمل دراسات جدوى للمشروعات

00:06:32.080 --> 00:06:34.080
بدل ما إحنا بنبعزق يمين وشمال

00:06:34.080 --> 00:06:36.620
وفي الاخر يقولك عاملك مشروع يرفع روحك المعنوية

00:06:36.620 --> 00:06:39.520
هل إحنا كنا محتاجين عاصمة إدارية جديدة بمليارات الدولارات

00:06:39.520 --> 00:06:42.720
ولا كان ممكن نأجل مشروع العاصمة ده نبدأ فيه بعد 10 سنين مثلاً

00:06:42.720 --> 00:06:44.940
نكون وقفنا على رجلنا.. ومنستلفش من حد

00:06:44.940 --> 00:06:47.960
وصرفنا مواردنا وفلوسنا على حاجات تانية مفيدة ومهمة

00:06:47.960 --> 00:06:49.240
نرتب الأولويات صح

00:06:49.240 --> 00:06:51.240
يعني بقولك عايز أتعالج.. تقولي استنى بس..

00:06:51.240 --> 00:06:53.620
غريبة أوي العلمين دي لما أعمل فيها قصر رئاسي!

00:06:53.620 --> 00:06:54.980
أقولك يا عم أبنيلي مدارس..

00:06:54.980 --> 00:06:58.160
تقولي اصبر بس هعملك كوبري هياكل من بلكونتك حتة

00:06:58.160 --> 00:06:59.800
أقولك جعان يا عم الحاج جعان

00:06:59.800 --> 00:07:01.660
تقولي استمى ده أنا هعملك طريق حرير

00:07:01.660 --> 00:07:03.820
بسكوتة كدة بسكوتة يدوب مع أول شوية مطر

00:07:03.820 --> 00:07:07.380
يا عم البلد كلها تحت إيدك.. إنت عملت فيها إيه؟ عملت بيها إيه؟

00:07:07.380 --> 00:07:09.540
أنا كده استفدت إيه من القروض!

00:07:09.540 --> 00:07:11.160
ولا حاجة.. إحنا مش عايزين قروض تاني

00:07:11.160 --> 00:07:12.320
مش عايزين قروض تاني..

00:07:12.320 --> 00:07:15.280
إحنا عايزين موارد بلدنا نصرفها علينا.. من غير قروض..

00:07:15.280 --> 00:07:17.200
نصرف يا عم على قدنا بالأولويات

00:07:17.200 --> 00:07:17.960
خمسة صحة

00:07:17.960 --> 00:07:18.980
خمسة تعليم

00:07:18.980 --> 00:07:19.700
خمسة صناعة

00:07:19.700 --> 00:07:20.600
خمسة زراعة

00:07:20.680 --> 00:07:21.860
خمسة بقى كده

00:08:24.120 --> 00:08:25.240
أحلى مسا على عيونك

00:08:25.240 --> 00:08:27.240
التطبيع يا عم الحاج

00:08:27.240 --> 00:08:28.480
بصوا عشان نبقى على مياه بيضا

00:08:28.480 --> 00:08:30.440
ما هو يا التطبيع حلو.. يا التطبيع وحش

00:08:30.440 --> 00:08:33.440
إما التطبيع ده بنشكر فيه وبنثمنه وبنقدره

00:08:33.440 --> 00:08:36.220
زي ما الريس عمل كده بعد إعلان الإمارات وكيان الاحتلال

00:08:36.220 --> 00:08:37.200
عن تطبيع العلاقات بينهم

00:08:37.200 --> 00:08:39.360
يا إما الناحية التانية والعكس تماما..

00:08:39.360 --> 00:08:42.560
التطبيع ده وحش وجريمة وكخة ومؤامرة وفساد وانبطاح

00:08:42.560 --> 00:08:45.520
زي ما اللي بيحبوا الريس بيهاجموا بسببه..

00:08:45.520 --> 00:08:48.680
بيهاجموا بسببه يعني علاقات قطر وتركيا مع كيان الاحتلال

00:08:48.680 --> 00:08:50.960
فهو إيه بالظبط.. إيه بالظبط! حد يفهمنا؟!

00:08:50.960 --> 00:08:53.400
كل اللي ظهروا في الفيديو اللي فات ده يعني وغيرهم..

00:08:53.400 --> 00:08:56.160
ليهم علاقات مع صهاينة.. حطوا إيديهم في إيد صهاينة

00:08:56.160 --> 00:08:58.860
الصهاينة اللي قتلوا أهلنا وإخواتنا واحتلوا أرضنا

00:08:58.860 --> 00:09:00.980
كلهم بلا استثناء وفي غيرهم طبعاً

00:09:00.980 --> 00:09:02.600
وأخيرا وليس آخراً..

00:09:02.600 --> 00:09:05.500
التصريحات اللي طلعت على السودان.. وطالعة من السودان

00:09:05.500 --> 00:09:08.860
واللي بتقول إن السوادن بتسعى بقوة للتطبيع مع كيان الاحتلال..

00:09:08.860 --> 00:09:12.160
والرد السوداني من خلال وزارة الإعلام إن أمر العلاقات مع الكيان..

00:09:12.160 --> 00:09:15.220
لم تناقشه الحكومة بأي شكل.. بينفوا التصريحات يعني

00:09:15.220 --> 00:09:17.580
وخلي بالك النفي ده مش معناه رفض التطبيع

00:09:17.580 --> 00:09:20.380
هم بس بيقولوا إحنا لسة لم نناقش التطبيع

00:09:20.380 --> 00:09:22.140
يعني التطبيع أمر قابل للنقاش عندهم

00:09:22.140 --> 00:09:26.200
فمن الآخر.. من الآخر.. يا كل المطبعين خونة.. يا إما كلهم وطنيين

00:09:26.200 --> 00:09:28.140
لكن في الواقع إيه اللي بيحصل..

00:09:28.140 --> 00:09:30.980
لو إنت بتحب دول.. فهتحاول تلاقي ليهم مبرر

00:09:30.980 --> 00:09:33.540
وتتهم التانيين اللي بيقوموا بنفس الفعل

00:09:33.540 --> 00:09:36.340
أما لو إنت بتحب دول.. فهتحاول تلاقي ليهم مبرر

00:09:36.340 --> 00:09:38.800
وتتهم التانيين اللي بيقوموا بنفس الفعل

00:09:38.800 --> 00:09:41.580
يعني كل فريق بيحاول يقول إن "نفس الفعل"

00:09:41.580 --> 00:09:45.520
اللي صادر ناحية الاحتلال.. تجاه الاحتلال هو لأسباب ودوافع مختلفة

00:09:45.520 --> 00:09:48.260
وكمان إن "طبيعة" العلاقات مختلفة

00:09:48.260 --> 00:09:50.440
وبصراحة.. وإنتم متعودين مننا على الصراحة

00:09:50.440 --> 00:09:52.780
دي حقيقة فعلاً.. إن الموضوع ليه أبعاد كبيرة..

00:09:52.780 --> 00:09:53.360
وخلي بالك..

00:09:53.360 --> 00:09:56.140
مش شبحنة منك إنك تجيب فيديو وتقول بص ما هو بيسلم أهوه

00:09:56.140 --> 00:09:57.820
إنت مجبتش كده الديب من ديله يعني

00:09:57.820 --> 00:10:01.140
الموضوع أكبر وأعمق من كده.. بكتير

00:11:12.880 --> 00:11:14.520
إحنا هنخش في الموضوع على طول.. فركز معايا

00:11:14.520 --> 00:11:16.460
التطبيع كمفهوم ليه تعاريف مختلفة

00:11:16.460 --> 00:11:19.740
لكنه أصبح مؤخرا مرتبط بعلاقات الدول العربية والإسلامية

00:11:19.740 --> 00:11:22.800
مع كيان الاحتلال.. اللي محتل بلدنا فلسطين

00:11:22.800 --> 00:11:25.300
ولكن الشاهد والحقيقة والصراحة والصدق

00:11:25.300 --> 00:11:26.540
أنا مش جاي أتكلم عن التطبيع!

00:11:26.540 --> 00:11:28.780
عشان اللي بيحصل ده مش تطبيع؟! تطبيع بأمارة إيه؟

00:11:28.780 --> 00:11:31.400
التطبيع يعني أو زي ما بيسموه اتفاق السلام

00:11:31.400 --> 00:11:34.800
يعني إن الطرفين لازم يستفيدوا.. لكن الواقع غير كده تماما

00:11:34.800 --> 00:11:37.080
حضرتك كمواطن عربي.. استفدت إيه من التطبيع؟!

00:11:37.080 --> 00:11:38.280
حضرتك صفر على الشمال

00:11:38.280 --> 00:11:40.380
المستفيد الوحيد حصراً هو الاحتلال

00:11:40.380 --> 00:11:42.300
يبقى ده مش تطبيع ولا دي علاقات ثنائية

00:11:42.300 --> 00:11:44.020
المستفيد الوحيد هو الاحتلال..

00:11:44.020 --> 00:11:47.700
بعده ييجي استفادة أنظمة الحكم اللي عملت معاه العلاقات دي

00:11:47.700 --> 00:11:50.400
لكن إحنا كشعوب أصلا مش واخدين حقنا في بلدنا

00:11:50.400 --> 00:11:51.700
مش مستفيدين منها حاجة!

00:11:51.700 --> 00:11:54.660
فهل وجود علاقات مع الاحتلال وتجارة وصفقات

00:11:54.660 --> 00:11:56.580
هيفيدنا بإيه يعني؟! فعلا ولا حاجة..

00:11:56.580 --> 00:11:58.320
دي أول نقطة كان لازم نوضحها..

00:11:58.320 --> 00:12:00.760
عشان محدش يشتغلنا ويروج إن اللي بيحصل ده

00:12:00.760 --> 00:12:03.580
على إنه نصر أو خطوة عملاقة في سبيل التنمية

00:12:03.580 --> 00:12:06.540
والحرية والديمقراطية وحقوق الإنسان

00:12:06.540 --> 00:12:09.660
إنسى يا سطى.. إنسى.. الكلام ده للشعوب بتاعتهم.. بتاعة الاحتلال

00:12:09.660 --> 00:12:11.400
النقطة التانية.. إحنا بنواجه أزمة بصراحة

00:12:11.400 --> 00:12:15.080
لما دولة تعلن عن علاقاتها مع الاحتلال.. تلاقي اللي بيقول.. إن كده أحسن

00:12:15.080 --> 00:12:17.780
العلاقات تبقى فوق الترابيزة.. أحسن من العلاقات تحت الترابيزة!

00:12:17.780 --> 00:12:20.720
يا بيه المشكلة في "طبيعة العلاقات" نفسها

00:12:20.720 --> 00:12:22.400
فوق ولا تحت بقى مش دي الأزمة

00:12:22.400 --> 00:12:26.200
لازم نصحصح.. ونصحح المفاهيم ونصحح الأفكار على قد ما نقدر

00:12:26.200 --> 00:12:27.340
برضه كارثة تانية بصراحة

00:12:27.340 --> 00:12:30.820
تلاقي اللي يقولك إن سلطنة عمان مثلاً متسقة مع نفسها

00:12:30.820 --> 00:12:33.620
عشان هي ثمنت الاتفاق بين الاحتلال والإمارات

00:12:33.620 --> 00:12:36.220
وهي ليها علاقات واضحة ومعلنة مع الاحتلال من زمان

00:12:36.220 --> 00:12:39.560
يا برنس.. يا برنس.. الأزمة في "شكل العلاقات" نفسه

00:12:39.560 --> 00:12:43.480
مش فكرة إعلانه ولاإخفائه.. عشان مش ده.. ده مش مربط الفرس..

00:12:43.480 --> 00:12:46.580
بتتكلموا عن التطبيع.. هو فين التطبيع ده أنا لا أراه؟!

00:12:46.580 --> 00:12:48.800
هو الريس لما يسلم للاحتلال تيران وصنافير

00:12:48.800 --> 00:12:51.720
بمضيق كنت إنت بتسيطر عليه بمياه إقليمية

00:12:51.720 --> 00:12:52.380
هو ده تطبيع؟!

00:12:52.380 --> 00:12:55.320
هو الريس لما رايح يشتري غاز من الصهاينة بمليارات..

00:12:55.320 --> 00:12:58.100
ويتنازل عن حقول الغاز بتاعتنا في البحر المتوسط

00:12:58.100 --> 00:12:58.740
هو ده تطبيع؟!

00:12:58.740 --> 00:13:02.440
هو لما مبارك راح باع الغاز بتاعنا للصهاينة أرخص من التراب

00:13:02.440 --> 00:13:05.800
ولما راح عمل معاهم اتفاقية الكويز وبوظ الصناعة واقتصاد

00:13:05.800 --> 00:13:06.660
هو ده كان تطبيع؟!

00:13:06.660 --> 00:13:09.940
هو لما حافظ الأسد سلم الجولان تسليم أهالي للاحتلال

00:13:09.940 --> 00:13:10.880
ده كان تطبيع؟!

00:13:10.880 --> 00:13:14.000
لما مضربش زي ما بيقولوا طلقة طول حكمه هو وابنه

00:13:14.000 --> 00:13:15.360
عشان يسترد الجولان المحتل..

00:13:15.360 --> 00:13:19.240
ولما الشعب السوري قال حرية وبس.. فتح عليهم أبواب الجحيم

00:13:19.240 --> 00:13:21.340
هو لما عرفات ومن بعده محمود عباس

00:13:21.340 --> 00:13:23.660
اللي غرقانين في اتفاقيات التنسيق الأمني

00:13:23.660 --> 00:13:25.400
وبيسلموا الناس للصهاينة

00:13:25.400 --> 00:13:28.900
تحت بند إن السلطة الفلسطينية مسئولة عن منع "الإرهاب"

00:13:28.900 --> 00:13:29.520
هل ده تطبيع؟!

00:13:29.520 --> 00:13:32.060
هو لما أقول إن الصهيوني المحتل أشرف من الفلسطيني

00:13:32.060 --> 00:13:35.760
لما أدعي كذباً إن المحتل الغاصب هو صاحب الأرض

00:13:35.760 --> 00:13:38.760
وإن صاحب الأرض والدار والمفتاح اللي لسة في جيبه

00:13:38.760 --> 00:13:41.540
وبيصحى وبينام وهو بيحلم بالعودة يبقى هو اللي باع أرضه!

00:13:41.540 --> 00:13:43.540
هو لما نقول على الصهاينة.. أصدقاء!!

00:13:43.540 --> 00:13:44.160
هل ده تطبيع؟!

00:13:44.160 --> 00:13:46.920
لأ طبعاً.. دي خيانة.. مش تطبيع.. خيانة

00:13:46.920 --> 00:13:47.860
فاهم يعني إيه خيانة!

00:13:47.860 --> 00:13:50.760
أصله بأمارة إيه تطبيع! إيه هي أمارات التطبيع كده؟

00:13:50.760 --> 00:13:52.940
إنت كمواطن مصري تعرف تخش طابا المصرية..

00:13:52.940 --> 00:13:55.720
زي ما الصهاينة ما بيخشوها كده! تقدر؟ تعرف؟ متعرفش..

00:13:55.720 --> 00:13:58.340
يعني من الآخر إحنا في حالة أسوأ من التطبيع

00:13:58.340 --> 00:14:00.400
ياريت يا عم يكون في تطبيع يا جدعان ياريت

00:14:00.400 --> 00:14:01.780
تطبيع يعني استفادة متبادلة

00:14:01.780 --> 00:14:04.320
ياللي بتعملوا علاقات مع الاحتلال تحت مسمى التطبيع..

00:14:04.320 --> 00:14:06.980
هاتوا للشعوب أي حقوق.. أي امتيازات

00:14:06.980 --> 00:14:08.720
اعملوا أي حاجة تغزي العين

00:14:08.720 --> 00:14:09.980
((فيديو جانبي: كل حاجة بتمنها))

00:14:09.980 --> 00:14:11.760
بالظبط كده.. كل حاجة بتمنها!

00:14:11.760 --> 00:14:14.680
يعني إحنا نعمل علاقات ليه ونعترف بالصهاينة ليه بلوشي كده

00:14:14.680 --> 00:14:15.740
ما كل حاجة بتمنها

00:14:15.740 --> 00:14:17.460
لكن يبقى كله بيصب في صالح الصهاينة

00:14:17.460 --> 00:14:18.980
وبيصب في مصلحتنا إحنا بس

00:14:18.980 --> 00:14:22.100
إنتوا يا صهاينة عايزين تطبيع.. ماشي يا ولاد العم موافقين..

00:14:22.100 --> 00:14:23.200
((فيديو جانبي: كل حاجة بتمنها))

00:14:23.200 --> 00:14:26.100
بس كل حاجة بتمنها.. سيبوكم من الحكام مش هينفعوكم والله

00:14:26.100 --> 00:14:28.100
تعالوا لينا إحنا.. إحنا.. إحنا الشعوب واتفقوا معانا

00:14:28.100 --> 00:14:29.700
بس خلي بالكم.. كل حاجة بتمنها

00:14:29.700 --> 00:14:32.880
يعني كل مواطن عربي ياخد في إيده مليون دولار

00:14:32.880 --> 00:14:34.560
ويطبع معاكم.. حلوة يا عم الصفقة دي..

00:14:34.560 --> 00:14:37.780
ونسيب لكم يا عم القدس والأقصى والجولان وأم الرشراش المصرية

00:14:37.780 --> 00:14:40.100
ونسيب لكم تيران وصنافير ولبنان والعراق..

00:14:40.100 --> 00:14:42.940
ونسيب لكم النيل يا عم.. وبحيرة ناصر فوقيها هدية..

00:14:42.940 --> 00:14:45.540
عايزين إيه تاني.. السودان وليبيا.. اتفضلوا بالهنا والشفا..

00:14:45.540 --> 00:14:47.400
إدوا كل مواطن عربي ميلون دولار

00:14:47.400 --> 00:14:49.040
وجواز سفر.. مكتوب عليه.. خاين

00:14:49.040 --> 00:14:52.000
بالظبط.. عشان كل اللي يقبل يطاطي ليكم هو خاين

00:14:52.000 --> 00:14:53.280
مصيره يداس بالجزم

00:14:53.280 --> 00:14:56.200
بس إحنا كشعوب.. مش خونة.. لا كنا ولا هنكون..

00:14:56.200 --> 00:14:59.260
ومش شعارات فارغة.. بكنوز الدنيا عمرنا ما نبيع أرضنا!

00:14:59.260 --> 00:15:02.120
عشان إحنا بدأنا نفهم.. بدأنا نقرأ.. بدأنا نستوعب

00:15:02.120 --> 00:15:05.720
بدأنا نشوف واقعنا وتاريخنا.. وعارفين فين مستقبلنا..

00:15:05.720 --> 00:15:08.800
لكن في أزمة واحدة بس يا صهاينة إنتوا وكل الخونة اللي معاكم

00:15:08.800 --> 00:15:11.960
إننا كشعوب مش هنقدر نسبب لكم أي ضرر في المستقبل

00:15:11.960 --> 00:15:14.320
والسبب.. إنكم مش موجودين في المستقبل أصلاً

00:15:14.320 --> 00:15:15.860
المستقبل لينا ولولادنا..

00:15:15.860 --> 00:15:20.380
المستقبل للعراق ولسوريا ولفلسطين المستقبل للمغرب والجزائر وتونس

00:15:20.380 --> 00:15:22.320
المستقبل لجزيرة العرب بلاد الحرمين

00:15:22.320 --> 00:15:24.580
مش لكيان خايب.. وصل لسن الشيخوخة

00:15:24.580 --> 00:15:26.500
وإحنا كشعوب طول عمرنا شباب

00:15:26.500 --> 00:15:28.320
إلا من لحظات ضعف.. بس هنقوم

00:15:28.320 --> 00:15:31.740
اثبتوا على موقفكم.. متخافوش.. متخلوش الزيطة تخدعكم

00:15:31.740 --> 00:15:34.140
بوظوا عليهم فرحتهم باتفاق مش هيصمد

00:15:34.140 --> 00:15:36.800
وتطبيع مش هيكمل.. وسلام لن يستمر

00:15:36.800 --> 00:15:37.680
ولسبب واحد بس..

00:15:37.680 --> 00:15:39.100
إن الصهاينة طول عمرهم غدارين!

00:15:39.100 --> 00:15:40.440
طول عمرهم غدارين

00:15:40.440 --> 00:15:42.360
ومش أصحاب عهود ولا ليهم كلمة

00:15:42.520 --> 00:15:43.360
#ـولات يعني

00:15:43.360 --> 00:15:44.700
الخلاصة صدقوني

00:15:44.700 --> 00:15:47.140
إنت قدام ثورة.. عايزة حرية وكرامة

00:15:47.140 --> 00:15:49.740
وقدام ثورة مضادة.. عايزة عبودية وذل

00:15:49.740 --> 00:15:51.940
فشوف إنت عايز تقف فين.. وشوف إنت عايز إيه..

00:15:51.940 --> 00:15:55.140
لكن إتأكد.. إن مهما ظهر دلوقتي إن القصة انتهت

00:15:55.140 --> 00:15:56.680
فلا.. إنت متعرفش حاجة خالص..

00:15:56.680 --> 00:15:59.220
الاحتلال كله.. بكل اللي عمله في بلادنا

00:15:59.220 --> 00:16:01.220
بكل الأذى والقرف والجرائم اللي ارتكبها

00:16:01.220 --> 00:16:03.780
كل التقدم والرقي اللي بيدعيه

00:16:03.780 --> 00:16:07.800
كل قصة الاحتلال معانا من سنة 1948 لحد 2020

00:16:07.800 --> 00:16:09.200
مكملتش على بعضها 100 سنة..

00:16:09.200 --> 00:16:12.080
وصدقني.. ممكن أصلا ميكملهومش.. عادي يعني

00:16:12.080 --> 00:16:13.840
زي ما بيقول الدكتور المسيري الله يرحمه

00:16:13.840 --> 00:16:16.900
العدو بيرسم صورة عن نفسه وإحنا اللي بنصدقها

00:16:16.900 --> 00:16:20.160
من النهاردة.. هنبطل نصدق.. هنبطل نصدق الصورة الوهمية

00:16:20.160 --> 00:16:23.460
هم مش كبار وأقوياء زي ما عايزين يصوروا لينا.. هم أضعف بكتير

00:16:23.460 --> 00:16:27.820
هم مش أصدقاء ومش هيكونوا.. دول أعداء.. كانوا ولا زالوا.. وهيفضلوا..

00:16:27.820 --> 00:16:28.720
إنت يا عم هتفضل باصصلي كده!

00:16:28.720 --> 00:16:29.940
((فيديو جانبي: وقاعد ساكت كده!))

00:16:29.940 --> 00:16:30.700
تعمل إيه؟

00:16:30.700 --> 00:16:32.100
تشترك حالاً في خمسة بالمصري على يوتيوب..

00:16:32.100 --> 00:16:33.780
وتعمل لايك للحلقة واكتب رأيك في تعليق

00:16:33.780 --> 00:16:36.100
واكتب "فلسطـــين لشعـــبها.. وإحـــنا شعـــبها"

00:16:36.100 --> 00:16:37.080
وشارك الحلقة دي مع صحابك

00:16:37.080 --> 00:16:39.400
واستنى حلقة جديدة الخميس اللي الجاي

00:16:40.600 --> 00:16:41.120
سلام


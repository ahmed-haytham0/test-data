WEBVTT
Kind: captions
Language: ar

00:00:00.000 --> 00:00:00.500
أعزائي المشاهدين،

00:00:00.500 --> 00:00:01.860
السلام عليكم ورحمة الله وبركاته.

00:00:01.880 --> 00:00:04.480
أهلًا بكم في حلقة جديدة، برنامج الدحيح.

00:00:04.620 --> 00:00:06.880
يوم 23 نوفمبر، اسرائيل ولعت.

00:00:07.380 --> 00:00:09.380
الحكومة تخلي أكتر من 50 ألف مواطن،

00:00:09.380 --> 00:00:11.520
و55 شخص يدخل المستشفى.

00:00:11.520 --> 00:00:13.380
ويتقبض بعدها على 8 أشخاص.

00:00:13.380 --> 00:00:15.380
والدنيا زي ما تقول كدا "اتقلبت".

00:00:15.380 --> 00:00:17.380
وانتشر على السوشيال ميديا #اسرائيل_تحترق.

00:00:17.380 --> 00:00:19.380
بعد حادثة زي دي،

00:00:19.380 --> 00:00:21.380
كان السؤال في مخ المواطن العربي:

00:00:21.380 --> 00:00:23.380
"ليه حاجة زي كدا حصلت؟"

00:00:23.380 --> 00:00:25.380
"الحريق ده معناه إيه؟"

00:00:25.380 --> 00:00:27.380
"هل في رسالة معينة من الحريق ده؟"

00:00:27.380 --> 00:00:29.380
الكلام ده مهم خاصةً لأن قبلها بكام أسبوع

00:00:29.380 --> 00:00:31.380
الحكومة كانت منعت الأذان.

00:00:31.380 --> 00:00:33.760
تفتكر ده ممكن يكون السبب؟ يمنعوا النداء للصلاة؟!

00:00:33.760 --> 00:00:35.120
هل ممكن الحريقة،

00:00:35.120 --> 00:00:37.380
أو الولعة دي تكون من غضب إلهي؛

00:00:37.380 --> 00:00:39.000
علشان الفعل الشنيع اللي عملوه؟

00:00:39.000 --> 00:00:39.980
يمنعوا النداء للصلاة؟!

00:00:39.980 --> 00:00:41.260
المهم إن ناس كتير استنتجت،

00:00:41.280 --> 00:00:43.040
إن في علاقة ما بين منع الأذان،

00:00:43.040 --> 00:00:44.380
والحرايق اللي حصلت.

00:00:44.380 --> 00:00:47.400
ناس كتير استنتجت، إن في علاقة "سببية".

00:00:47.400 --> 00:00:49.080
بتربط منع الأذان،

00:00:49.080 --> 00:00:50.160
بالحريق اللي حصل.

00:00:50.160 --> 00:00:51.400
الكلام ده صح ولا ولأ؟

00:00:51.400 --> 00:00:52.620
صراحةً مانعرفش.

00:00:52.620 --> 00:00:53.960
بس نعرف غلطة شنيعة

00:00:53.960 --> 00:00:55.260
مشهورة جدًا في علم الإقتصاد.

00:00:55.260 --> 00:00:56.800
أو يعني بمعنى أصح:

00:00:56.800 --> 00:00:58.440
في أي علم فيه إحصائيات.

00:00:58.440 --> 00:00:59.300
وخليني أحكيلك...

00:00:59.300 --> 00:01:00.720
في قصة في الفلكلور الروسي،

00:01:00.720 --> 00:01:02.560
الملك كان عايز يقضي على المرض

00:01:02.560 --> 00:01:03.560
اللي بيقتل في شعبه.

00:01:03.560 --> 00:01:04.820
المهم، جمع مجموعة

00:01:04.820 --> 00:01:07.080
من أنبه العقلاء على مستوى البلد.

00:01:07.080 --> 00:01:08.300
علشان يقعدوا ويعرفوا

00:01:08.300 --> 00:01:10.760
"إيه ممكن يكون سبب هذا المرض القاتل؟"

00:01:10.760 --> 00:01:13.040
وقعدوا، وحطوا الخرايط كدا قدامهم.

00:01:13.040 --> 00:01:14.360
وكل واحد بدأ يفكر،

00:01:14.360 --> 00:01:16.180
ينظر للخريطة، ويفكر:

00:01:16.180 --> 00:01:17.920
"إيه ممكن يكون سبب هذا المرض؟"

00:01:17.920 --> 00:01:19.760
المهم أحد الجهابذة

00:01:19.760 --> 00:01:20.900
من الناس اللي كانت قاعدة

00:01:20.900 --> 00:01:22.060
لاحظ حاجة غريبة جدًا،

00:01:22.060 --> 00:01:24.540
لاحظ أن المكان اللي فيه دكاترة كتير،

00:01:24.540 --> 00:01:27.240
فيه مرضى كتير.

00:01:27.240 --> 00:01:28.660
وبكدا..

00:01:28.660 --> 00:01:29.840
ممكن يكون..

00:01:29.840 --> 00:01:31.140
قدر يحل اللغز.

00:01:31.140 --> 00:01:32.820
الملك لما سمع الكلام ده، ما صدقش.

00:01:32.820 --> 00:01:34.620
جيه بص على الخريطة، لاحظ نفس الملاحظة.

00:01:34.620 --> 00:01:37.120
المكان اللي فيه دكاترة كتير، فيه برضو مرضى كتير.

00:01:37.120 --> 00:01:40.040
إذًا، تفتكر الدكاترة هم يكونوا سبب المرض؟

00:01:40.040 --> 00:01:42.440
الملك استنتج كدا، وأمر بقتل كل الدكاترة.

00:01:42.440 --> 00:01:43.020
...

00:01:43.020 --> 00:01:44.380
عمومًا لو حاسس إن المنطق ده سليم،

00:01:44.380 --> 00:01:46.740
أحب أقوللك إن دي مشكلة، دي كارثة كبيرة.

00:01:46.740 --> 00:01:49.260
طبيعي جدًا إن المكان اللي فيه مرضى كتير، يبقى فيه دكاترة كتير.

00:01:49.260 --> 00:01:50.880
You are mixing correlation with causation.

00:01:50.880 --> 00:01:51.820
هفهّمك بعدين.

00:01:51.820 --> 00:01:53.820
بس correlation يعني في حاجتين بيحصلوا مع بعض.

00:01:53.820 --> 00:01:55.520
مثلًا كل ما حاجة تحصل، حاجة تانية تحصل.

00:01:55.520 --> 00:01:57.080
ده مش معناه بالضرورة

00:01:57.100 --> 00:01:59.460
إن العلاقة اللي بتربطهم ببعض علاقة سببية.

00:01:59.460 --> 00:02:01.140
مش معنى إنها "واحدة سبب التانية".

00:02:01.140 --> 00:02:03.540
إن انت تقول إن حاجة معينة سبب حاجة تانية،

00:02:03.540 --> 00:02:05.120
دي عملية في غاية الصعوبة.

00:02:05.120 --> 00:02:06.500
ولو حاسس إن الكلام ده

00:02:06.500 --> 00:02:08.180
انت مش فاهم حاجة، أو إنه كلام تافه جدًا.

00:02:08.180 --> 00:02:09.440
فأحب أقوللك لأ يا حبيبي،

00:02:09.460 --> 00:02:12.000
ده في ناس كتير بتقع في هذه الغلطة المهببة بستين نيلة.

00:02:12.000 --> 00:02:13.880
عندك شرطة نيويورك في التسعينات،

00:02:13.880 --> 00:02:18.040
قبل التسعينات نسبة الجرايم في المدينة كانت مرتفعة بشكل غير طبيعي.

00:02:18.040 --> 00:02:20.460
وكان على مدار تقريبًا ال15، 20 سنة اللي فاتوا

00:02:20.460 --> 00:02:22.460
نسبة الجرايم ارتفعت تقريبًا 80%

00:02:22.460 --> 00:02:24.300
فانت عندك كارثة يعني، والنسبة عمالة تزيد.

00:02:24.300 --> 00:02:27.840
وجميع المحللين عمالين يعني يبشروا إن النسبة دي هتفضل تعلى أكتر.

00:02:27.840 --> 00:02:30.180
وإذ بحاجة في منتهى الغرابة، بعد 1990

00:02:30.180 --> 00:02:33.120
النسبة دي فضلت تقل بشكل غير طبيعي.

00:02:33.120 --> 00:02:35.940
لحد ما رجعت في أقل من عشر سنين،

00:02:35.940 --> 00:02:39.000
لنفس النسبة اللي كانت بتحصل من 40 سنة.

00:02:39.000 --> 00:02:41.800
فانت كان عندك جرايم عمالة ترتفع وترتفع، وفجأة في التسعينات

00:02:41.800 --> 00:02:44.320
تنزل نازلة لما كانت 40 سنة فاتوا.

00:02:44.320 --> 00:02:46.620
المهم طبعًا الصحافة والإعلام لما سمعوا عن حاجة كدا،

00:02:46.620 --> 00:02:48.880
بدأ يحلل. وكان أغلبية المحللين شايفين

00:02:48.880 --> 00:02:51.520
إن سبب نقص معدل الجريمة،

00:02:51.520 --> 00:02:53.400
كان إن الشرطة عمالة بتزيد.

00:02:53.400 --> 00:02:56.820
بس هنا طبعًا هم غلطوا في نفس الغلطة اللي تقريبًا الملك* وقع فيها

00:02:56.820 --> 00:03:00.040
هو طبيعي علشان الجريمة كانت بترتفع الشرطة كانت بترتفع.

00:03:00.040 --> 00:03:03.620
بس هل ده معناه إن الشرطة هي السبب في تقليل الجريمة؟

00:03:03.620 --> 00:03:06.800
واكتشفوا بعد كدا إن السبب ملهوش إي علاقة بالشرطة يعني.

00:03:06.800 --> 00:03:08.620
هو طبعًا ممكن يكون له علاقة نوعًا ما،

00:03:08.620 --> 00:03:12.060
بس أهم سبب، يعني وأنا عارف إنك ممكن تتفاجئ من حاجة زي كدا، بس كان "الإجهاض".

00:03:12.060 --> 00:03:14.740
على حسب كلام ستيفين ليفيت ودونهيو في إيكونوميك.

00:03:14.740 --> 00:03:15.840
ما علينا، مش عايز أحرقها..

00:03:15.840 --> 00:03:17.760
بس يعني غالبًا هيبقى عليها حلقة يعني صراحةً؛

00:03:17.760 --> 00:03:18.580
لأن الدراسة ممتعة.

00:03:18.580 --> 00:03:22.960
يروح كذا ولاية، ويشوف امتى اتطبق قانون الإجهاض، وبعدها نسبة الجريمة كانت عاملة إزاي.

00:03:22.960 --> 00:03:24.660
ما علينا يعني، بس فكرة جميلة.

00:03:24.660 --> 00:03:25.700
المهم اللي عايز أوصله في الآخر،

00:03:25.700 --> 00:03:27.620
إن فكرة السببية دي، فكرة صعبة جدًا.

00:03:27.620 --> 00:03:30.620
أن انت تقول إن في حاجة معينة سبب حاجة، صعب جدًا.

00:03:30.620 --> 00:03:33.440
خاصةً إحنا لما نقول إن في حاجة سبب حاجة تانية،

00:03:33.440 --> 00:03:34.620
غالبًا ده معتمد على حاجات..

00:03:34.620 --> 00:03:35.460
observational.

00:03:35.460 --> 00:03:36.880
على حاجات إحنا شوفناها.

00:03:36.880 --> 00:03:38.880
لكن العلماء مثلًا لما تيجي تروح لعالم في المعمل،

00:03:38.880 --> 00:03:40.180
لما تيجي مثلًا تروح لعالم في المعمل

00:03:40.180 --> 00:03:40.680
مايقوللكش:

00:03:40.700 --> 00:03:45.900
"إحنا كل ما حاجة معينة بتزيد، الحاجة دي بتزيد، يبقى خلاص إحنا عملنا نظرية". ونديها للكتب والعيال تذاكرها.

00:03:45.900 --> 00:03:46.400
في عندنا حاجة اسمها

00:03:46.400 --> 00:03:47.280
Control Experiment.

00:03:47.280 --> 00:03:51.620
علشان نتأكد ونقدر نحافظ إن العامل المعين ده هو السبب،

00:03:51.620 --> 00:03:53.040
في العملية اللي حصلت دي.

00:03:53.040 --> 00:03:54.460
وأنا كنت شرحت حاجة زي كدا قبل كدا،

00:03:54.460 --> 00:03:58.560
بس أنت لو بتقول إن رمضان صبحي هو السبب في فوز الأهلي على الزمالك،

00:03:58.560 --> 00:04:02.400
يبقى أنت محتاج تجيب ماتش، الأهلي يلاعب الزمالك برمضان صبحي،

00:04:02.400 --> 00:04:07.720
ونعمل نفس الماتش، نفس كل حاجة: نفس الفرق، نفس اللعيبة، نفس التعليق.

00:04:07.720 --> 00:04:10.180
وتشيل بس رمضان صبحي من دكة الأهلي.

00:04:10.180 --> 00:04:12.180
وتشوف نتائج الماتش ده، ونتائج الماتش ده.

00:04:12.180 --> 00:04:15.460
والله لو الأهلي كسب في الحالتين، يبقى رمضان صبحي مالهوش لازمة.

00:04:15.460 --> 00:04:23.100
لو الأهلي خشر في الماتش اللي كان رمضان صبحي ماهواش موجود فيه، يبقى أنت تقدر تستنتج "نوعًا ما"، إن رمضان ممكن يكون ليه سبب كبير جدًا في الفوز.

00:04:23.100 --> 00:04:25.100
طبعًا لو الأهلي خسر في الحالتين يبقى ده ؟؟؟

00:04:25.100 --> 00:04:25.600
المهم دي ال

00:04:25.600 --> 00:04:26.100
Control Experiment.

00:04:26.100 --> 00:04:29.060
بس للأسف في حاجات كبيرة جدًا، أحيانًا بتحصل في حياتنا،

00:04:29.060 --> 00:04:30.340
مانعرفش إيه أسبابها،

00:04:30.340 --> 00:04:33.340
مانقدرش نعيدها تاني، عشان نتأكد إن سبب معين هو السبب.

00:04:33.340 --> 00:04:35.560
فمثلًا ثورة مثلًا حصلت في فترة من الفترات.

00:04:35.560 --> 00:04:37.560
هل أقدر أعيد الثورة تاني، وأشوف

00:04:37.560 --> 00:04:39.340
وأغير عوامل، مفيش الكلام ده.

00:04:39.340 --> 00:04:41.300
وعلشان كدا أغالبيتنا بنلجأ إن إحنا نشوف

00:04:41.300 --> 00:04:41.800
correlation..

00:04:41.800 --> 00:04:43.800
حاجتين حصلوا مع بعض، ونقول ده السبب.

00:04:43.800 --> 00:04:45.800
بس أنت قلت الحكاية دي خطيرة، وزي ما قلت،

00:04:45.800 --> 00:04:47.800
في أسباب كتير جدًا ممكن تطلعها،

00:04:47.800 --> 00:04:49.800
مايكونش ليها أي علاقة باللي أنت بتتكلم فيه.

00:04:49.800 --> 00:04:51.900
أحد علماء الإحصاء نشر مقالة لطيفة جدًا،

00:04:51.900 --> 00:04:53.420
كان جايب حاجات ليهم علاقة ببعض

00:04:53.420 --> 00:04:55.280
يعني كل ما الحاجة تزيد الحاجة التانية تزيد.

00:04:55.280 --> 00:04:58.680
عندك مثلًا، لقى إن في علاقة بين الصرف في الفضاء والإنتحار.

00:04:58.680 --> 00:05:00.680
في علاقة ما بين عدد الناس اللي بتغرق في حمام السباحة،

00:05:00.680 --> 00:05:02.680
وعدد الأفلام اللي بيظهر فيها الفنان نيكولاس كيج.

00:05:02.680 --> 00:05:06.120
في علاقة ما بين إستهلاك الجبنة، وعدد الناس اللي بتموت من الكعبلة في السرير.

00:05:06.120 --> 00:05:09.760
في علاقة ما بين الجبنة الموتزاريلا، وعدد شهادات الدكتوراة في الهندسة المدني.

00:05:09.760 --> 00:05:13.480
في علاقة ما بين عدد الناس اللي بتغرق، ومعدلات الطلاق في ولاية كنتاكي.

00:05:13.480 --> 00:05:18.520
ولو بصيت برضو هتلاقي إن في علاقة ما بين استيراد البترول من النرويج، وعدد الناس اللي بتموت في حوادث قطارات.

00:05:18.520 --> 00:05:20.620
وأنا شخصيًا دخلت على الموقع وطلعت بالدراسة بتاعتي،

00:05:20.620 --> 00:05:24.680
لقيت إن في علاقة ما بين استهلاك اللبن، ومعدلات الطلاق في ولاية ألاباما.

00:05:24.680 --> 00:05:26.940
أظن إن كان واضح في الرسومات اللي فاتت إن الخطين كانوا ماشين مع بعض.

00:05:26.940 --> 00:05:29.240
يعني الحوادث دي تقريبًا مرتبطة ببعض بشكل كبير.

00:05:29.240 --> 00:05:32.140
وكان في علاقة غريبة ما بين أكل الأيس كريم وعدد الناس اللي بتغرق.

00:05:32.140 --> 00:05:35.980
بس انت لو فكرت فيها، هو إحنا مش المفروض نروح نمنع الأيس كريم عشان الناس ما تغرقش.

00:05:35.980 --> 00:05:41.420
هو غالبًا الكلام ده بيحصل في الصيف، أكل الأيس كريم، والغرقان بيحصل في الصيف. فعلشان كدا معدلات الأتنين بيعلوا مع بعض.

00:05:41.420 --> 00:05:42.760
بس مافيش حاجة سبب التانية، ده

00:05:42.760 --> 00:05:43.260
correlation

00:05:43.260 --> 00:05:43.760
بس.

00:05:43.760 --> 00:05:46.360
الملخص: مش معنى إن في حاجتين بيحصلوا مع بعض،

00:05:46.360 --> 00:05:48.360
أو إن حاجة بتحصل قبل حاجة تانية،

00:05:48.360 --> 00:05:51.300
إن هو "بالضرورة" بينهم علاقة سببية.

00:05:51.300 --> 00:05:51.960
"بالضرورة"

00:05:51.960 --> 00:05:55.600
قبل ما تقول إن في حاجة معينة سبب حاجة تانية، غالبًا بتستخدم حاجتين،

00:05:55.600 --> 00:05:58.940
إما إنك تعمل التجربة بتاعتك، وتكنترول للعوامل التانية.

00:05:58.940 --> 00:06:06.000
أو الطريقة التانية هو إنك تشوف حالات كتيرة جدًا جدًا، مشابهه لبعض، بس مختلفين في العامل اللي أنت بتحاول تدرسه.

00:06:06.000 --> 00:06:11.800
طبعًا كل الحاجات دي مش بتجعلك متأكد 100% إن في حاجة معينة هي سبب حاجة تانية.

00:06:11.800 --> 00:06:13.840
بس بتزود فرصة إن أنت تبقى صح.

00:06:13.840 --> 00:06:15.840
أنت غالبًا مش هتعرف تعمل كدا، بس تأكد إن

00:06:15.840 --> 00:06:17.840
في فرصة إن ممكن يكون عامل معين

00:06:17.840 --> 00:06:19.840
مش هو السب، لأن ثلاث ترباع نظرية المؤامرة

00:06:19.840 --> 00:06:21.100
مبنية على حاجة زي كدا.

00:06:21.100 --> 00:06:23.100
الناس مثلًا اللي بتحلل حادثة معينة تقعد تقوللك،

00:06:23.100 --> 00:06:25.100
"وأمريكا في نفس الوقت تبعت مش عارف إيه"،

00:06:25.100 --> 00:06:27.600
"ومش عارف مين كلمني قبلها بيومين".

00:06:27.600 --> 00:06:29.020
ما كل دي ممكن تكون correlations

00:06:29.020 --> 00:06:32.720
حاجات بتحصل مع بعض بس، بس ملهاس علاقة.. سببية.. بتربطها.

00:06:32.720 --> 00:06:33.220
بس كدا.

00:06:33.220 --> 00:06:34.560
يعني خليك بس حذر شوية.

00:06:34.560 --> 00:06:38.040
أنا مش عايز أقوللك على ديفيد هيوم، ديفيد هيوم أساسًا ماكنش مؤمن بحتة السببية دي خالص.

00:06:38.040 --> 00:06:41.960
يعني مش مؤمن إن في حاجات إنك تقدر تستنتج علاقة سببية ما بين حاجة تانية.

00:06:41.960 --> 00:06:46.120
مثله الأعلى سفسطة محمد هنيدي في بلية و دماغة العالية، لما كان بيسأل السؤال المحوري:

00:06:46.120 --> 00:06:49.060
"ليه كل ما الكهربا تقطع النور بيقطع؟"

00:06:49.060 --> 00:06:53.080
وأخيرًا وليس آخرًا، ما تنساش تشوف الحلقات اللي فاتت، و تعمل subscribe علشان تشوف الحلقات الجديدة.

00:06:53.080 --> 00:06:59.720
شكرًا.


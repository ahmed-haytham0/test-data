WEBVTT
Kind: captions
Language: ar

1
00:00:00.440 --> 00:00:06.240
تقدير حل المعادلات الجبرية باستخدام التمثيل البياني.

2
00:00:09.240 --> 00:00:22.840
هنعرف إزاي نقدر نتنبأ بالحل باستخدام التمثيل البياني، التمثيل البياني بيدّينا حل تقديري للمعادلة، لكن ممكن نستخدم الطريقة الجبرية لإيجاد الحل الدقيق.

3
00:00:23.920 --> 00:00:25.880
هنبدأ نشوف مثال نوضح عليه.

4
00:00:28.840 --> 00:00:44.880
لو عندنا المعادلة م تساوي عشرين ناقص خمسة وسبعين من مية ر، عندنا م تمثل المبلغ المتبقي مع يوسف بعد توقف سيارته ر ساعة في موقف السيارات.

5
00:00:45.600 --> 00:00:51.240
المطلوب هو إيجاد صفر الدالة.

6
00:00:56.440 --> 00:01:06.120
معنى صفر الدالة يعني عايزين نوجد النقطة التي يقطع فيها المستقيم محور السينات، يبقى عايزين نمثّل الدالة بيانيًّا.

7
00:01:06.760 --> 00:01:31.840
هنبدأ نكوّن جدول، هنرسم الجدول بالشكل ده، أول حاجة هنكتب هنا ر، اللي هي عدد الساعات، بعد كده هنكتب المعادلة، وهي عشرين ناقص خمسة وسبعين من مية ر، بعد كده هنكتب م، وهو المبلغ المتبقي مع يوسف، بعد كده هيبقى عندنا النقطة ر وم.

8
00:01:34.120 --> 00:01:50.000
أول عدد هنختاره، وليكن مثلًا الصفر، يبقى هنعوض عن ر بصفر في المعادلة، هيبقى عندنا عشرين ناقص خمسة وسبعين من مية في صفر، وبالتالي قيمة م هتساوي عشرين.

9
00:01:50.680 --> 00:01:53.360
يبقى النقطة هي صفر وعشرين.

10
00:01:54.760 --> 00:02:11.560
بعد كده هنعوض عن ر بخمسة، هنعوض في المعادلة، هيبقى عندنا عشرين ناقص خمسة وسبعين من مية في خمسة، وبالتالي قيمة م هتساوي ستاشر وخمسة وعشرين من مية.

11
00:02:12.440 --> 00:02:18.600
يبقى نقدر في الحالة دي نقول إن النقطة هي خمسة، وستاشر وخمسة وعشرين من مية.

12
00:02:19.480 --> 00:02:36.280
بعد كده هنبدأ نرسم المستوى الإحداثي بالشكل ده، محور السينات هيمثل عدد الساعات، وهي ر، أما محور الصادات فهيمثل المبلغ المتبقي مع يوسف وهو م.

13
00:02:37.600 --> 00:02:59.000
هنبدأ نعوض بأول نقطة وهي صفر وعشرين، هتبقى في المكان ده، بعد كده النقطة خمسة، وستاشر وخمسة وعشرين من مية، وبالتالي هتبقى في المكان ده تقريبًا، بعد كده هنبدأ نوصّل بين النقطتين بخط مستقيم بالشكل ده.

14
00:03:01.800 --> 00:03:10.760
وبكده قدرنا نمثل الدالة م تساوي عشرين ناقص خمسة وسبعين من مية ر.

15
00:03:12.120 --> 00:03:37.280
عايزين نوجد صفر الدالة، يعني عايزين نِعرف النقطة التي يقطع فيها المستقيم محور السينات، هنلاحظ إن المستقيم يقطع محور السينات في النقطة دي، ودي بتساوي تقريبًا سبعة وعشرين؛ وبالتالي نقدر نقول إن صفر الدالة يساوي تقريبًا سبعة وعشرين.

16
00:03:40.120 --> 00:04:48.160
يبقى قدرنا نتنبأ بحل المعادلة، أو نجيب حل تقديري للمعادلة، وهو سبعة وعشرين عايزين نتأكد باستخدام طريقة الحل الجبري، هنجيب صفحة جديدة ونبدأ نكتب المعادلة، م تساوي عشرين ناقص خمسة وسبعين من مية ر، هنعوض عن م تساوي صفر عشان نوجد النقطة التي يقطع فيها المستقيم محور السينات، وبالتالي هيبقى عندنا صفر هتساوي عشرين ناقص خمسة وسبعين من مية ر، بعد كده عايزين نكتب ر في طرف لوحدها، يبقى هنجمع خمسة وسبعين من مية ر على طرفي المعادلة، هيبقى عندنا في الطرف الأول خمسة وسبعين من مية ر هتساوي عشرين، بعد كده هنقسم طرفي المعادلة على خمسة وسبعين من مية، وبالتالي هيبقى ر تساوي عشرين على خمسة وسبعين من مية.

17
00:04:48.800 --> 00:05:23.040
باستخدام الآلة الحاسبة هنلاقي إن قيمة ر هتساوي تقريبًا ستة وعشرين وسبعة وستين من مية، وإحنا قدرنا نتنبأ بالحل عن طريق التمثيل البياني، وإن النقطة التي يقطع فيها المستقيم محور السينات هي تقريبًا سبعة وعشرين، يبقى فعلًا قدرنا نتنبأ بالحل الصحيح، وبالتالي نقدر نقول إن صفر الدالة هيساوي تقريبًا ستة وعشرين؛

18
00:05:27.360 --> 00:05:43.880
إذن أقصى عدد من الساعات الكاملة التي يمكن ليوسف إيقاف سيارته خلالها هي ستة وعشرين ساعة، وهنتجاهل الأعداد الموجودة قبل العلامة العشرية.

19
00:05:45.480 --> 00:05:50.720
وبكده قدرنا نتنبأ بالحل باستخدام التمثيل البياني.


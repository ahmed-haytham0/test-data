WEBVTT
Kind: captions
Language: ar

00:00:00.500 --> 00:00:03.200
في كتيير ناس طلبو مني اعمل فيديو عن الجامعة

00:00:04.820 --> 00:00:05.740
اه بس هدول؟

00:00:05.880 --> 00:00:07.180
اصلا عادي بكفو

00:00:16.400 --> 00:00:18.680
خليني احكيلكم قصة علامتين في المدرسة

00:00:19.000 --> 00:00:20.560
علامتين غيرو حياتي

00:00:21.080 --> 00:00:23.260
بامتحان الفيزياء بالصف الثالث ثانوي

00:00:23.300 --> 00:00:24.740
كان في سؤالين محلولين غلط

00:00:24.900 --> 00:00:27.240
واللي جاوب اجابة صح.. راحت عليه علاماتهم

00:00:27.580 --> 00:00:29.360
ولما طلبنا من الاستاذ يراجعهم

00:00:29.400 --> 00:00:31.480
كبرياؤه منعو من انو يعترف بخطأه

00:00:31.980 --> 00:00:34.540
هدول العلامتين كلفوني سنة كاملة بالجامعة

00:00:34.880 --> 00:00:36.440
كوني بدي ادرس هندسة عمارة

00:00:36.440 --> 00:00:38.320
معدلي ال99.5

00:00:38.360 --> 00:00:41.500
بالسعودية ما كان بالنسبة للاردن كافي اني ادخل هندسة عمارة

00:00:41.860 --> 00:00:43.680
بس.. دخلني هندسة كيمياء

00:00:43.960 --> 00:00:47.720
وحكولي انه طالما دخلت اي تخصص هندسة بتقدر تحول بينهم بعد السنة الاولى

00:00:47.940 --> 00:00:51.195
بس عالسنة التانية اكتشفت انو هندسة العمارة موادها مقسمة على 5 سنين

00:00:51.195 --> 00:00:52.585
واول سنة راحت علي

00:00:52.900 --> 00:00:53.900
فاستمريت

00:00:54.140 --> 00:00:55.560
ودرست بالجامعة 6 سنين

00:00:56.700 --> 00:00:58.360
طيب عشان تكونو بالصورة

00:00:58.480 --> 00:01:01.060
اول سنة الي بالجامعة كانت اول سنة اعيش في الاردن

00:01:01.220 --> 00:01:02.680
عشت حياتي كلها بالسعودية

00:01:02.800 --> 00:01:04.800
فعشان هيك.. اول سنة كانت شوي صعبة

00:01:05.180 --> 00:01:08.020
اغلب الطلاب بيعرفو بعض من ايام المدرسة وانا بالنسبة الي..

00:01:08.840 --> 00:01:10.260
الغرباااء

00:01:10.360 --> 00:01:12.120
واي محادثة كانت برعاية

00:01:12.740 --> 00:01:13.900
كم جبت بالثانوي؟

00:01:14.020 --> 00:01:15.280
99.5

00:01:15.340 --> 00:01:16.360
توجيهي سعودي؟

00:01:16.640 --> 00:01:17.140
اه

00:01:17.500 --> 00:01:19.900
هيه.. ليش ما جبت 100؟ شكلك كتبت اسمك غلط

00:01:20.020 --> 00:01:21.140
هاها.. فاشل

00:01:22.100 --> 00:01:24.420
وطلاب السنة الاولى عنا كانو يسموهم سنافر

00:01:24.980 --> 00:01:26.360
هون حصة الرياضات؟

00:01:26.560 --> 00:01:28.460
هاها سنفور.. اسمها محاضرة

00:01:29.000 --> 00:01:30.000
متى بيجي الاستاذ؟

00:01:30.180 --> 00:01:32.260
هاها اسمو دكتور.. شكلك سنفور

00:01:33.240 --> 00:01:35.320
طبعا فرق المناهج كان اشي تاني

00:01:35.500 --> 00:01:39.535
مادة الوطنية الي بتحكي عن تاريخ الاردن كانت بالنسبة للطلاب ثقافة عامة

00:01:39.680 --> 00:01:41.500
وانا جاييلهم دارس تاريخ آل سعود

00:01:49.760 --> 00:01:52.860
بعد تجربتي بالتوعية الاسلامية بالمدرسة حرمت اشارك باي اشي

00:01:54.680 --> 00:01:57.300
عالسنة التانية.. كنت شوي فاهم نظام الدراسة كيف

00:01:57.540 --> 00:01:59.680
سجل بالجامعة شب كنت بعرفو بالمدرسة

00:01:59.820 --> 00:02:01.980
وكان عم ياخد الرياضيات الي اخدتها السنة الماضية

00:02:02.140 --> 00:02:03.380
طلب مني اني ادرسه

00:02:03.480 --> 00:02:07.340
حذرته.. وقلتله اني بالصعوبة نجحت وخفت اني ما اعرف افهمه

00:02:07.500 --> 00:02:08.420
قلي عادي

00:02:08.540 --> 00:02:09.360
حذرته

00:02:09.560 --> 00:02:13.700
وقلتلو انو في لجان اكاديمية بقدمو خدمات للطلاب وممكن يساعدوك اكتر مني

00:02:14.040 --> 00:02:15.400
قال لا.. بدو انا ادرسه

00:02:15.940 --> 00:02:17.400
حذرته

00:02:17.420 --> 00:02:19.780
المهم.. قضيت الفصل وانا بدرس فيه

00:02:19.840 --> 00:02:21.820
وخلال هاي الفترة حسيت حالي شاطر

00:02:22.080 --> 00:02:25.200
حسيت حالي فاهم المادة ولو عدتها عالفصل الجاي رح ارفع معدلي

00:02:25.960 --> 00:02:29.520
ااا... بالجامعة في خيار انك تعيد المادة لحالها عشان ترفع معدلك

00:02:30.400 --> 00:02:32.920
عالفصل الي بعده سجلت بمادة الرياضيات

00:02:34.140 --> 00:02:36.120
ولقيت الشب الي درسته عم بعيدها معي

00:02:36.260 --> 00:02:37.120
لانه رسب

00:02:37.320 --> 00:02:39.900
وحط الحق علي.. قال لانه تدريسي كان سيء

00:02:40.020 --> 00:02:41.320
قرر يبطل يحكي معي

00:02:42.480 --> 00:02:44.100
المشكلة اني حذرته

00:02:45.740 --> 00:02:48.900
اكيد بتتذكرو اصحابي التوأم الي طلعو بثانية في فيديو سابق

00:02:49.100 --> 00:02:50.760
كانو بدرسو بالاردن بجامعة تانية

00:02:50.880 --> 00:02:52.700
طلبو مني اني ادرسهم مادتين

00:02:52.840 --> 00:02:54.380
مادة برمجة ومادة رسم

00:02:54.740 --> 00:02:56.640
حذرتهم

00:02:56.960 --> 00:02:58.560
قلتلهم انو عندي خبرة سيئة بالتدريس

00:02:58.560 --> 00:03:00.940
وغير اني اصلا ما بعرف شو بياخدو بالجامعة التانية

00:03:01.100 --> 00:03:02.960
بس.. اصرو اني ادرسهم

00:03:03.040 --> 00:03:06.260
عشان اختصر القصة.. درستهم المادتين والتنين رسبو

00:03:06.320 --> 00:03:07.340
بالمادتين

00:03:07.560 --> 00:03:11.000
هو يا اما انو انا اسوا مدرس بالحياة.. او انو الي بدرسهم %#%$

00:03:11.300 --> 00:03:14.000
لا ولا شو.. في سنة من السنوات في  مادة كنت اكتب..

00:03:18.720 --> 00:03:22.920
لا ولا شو.. في سنة من السنوات في سنة كنت اكتب كل اشي بحكيه الدكتور

00:03:23.140 --> 00:03:26.620
لدرجة انو الطلاب اعتمدو دفتري كالدفتر المعتمد للدراسة

00:03:26.780 --> 00:03:28.240
خلص.. عادة ما بتتغير

00:03:28.500 --> 00:03:32.280
اجت اللجنة الاكاديمية وطلبت مني اعطي محاضرة للطلاب عن هاي المادة

00:03:33.320 --> 00:03:34.380
طبعا.. رفضت

00:03:34.640 --> 00:03:36.640
لانو مو ناقصني دفعة كاملة ترسب على ايدي

00:03:39.840 --> 00:03:41.760
احكيلكم عن التخصص الي درسته

00:03:42.000 --> 00:03:43.700
هندسة العمارة

00:03:43.860 --> 00:03:46.700
العمارة تخصص فني وابداعي لدرجة كبيرة

00:03:46.940 --> 00:03:48.580
اول مشروع طلبو منا نسلمو

00:03:48.580 --> 00:03:50.840
كان المطلوب منا نعمل تركيب من الدوائر

00:03:51.300 --> 00:03:52.880
لهلأ مو فاهم هاد التسليم

00:03:53.120 --> 00:03:54.180
عملت اشي زي هيك

00:03:55.940 --> 00:03:57.480
اخدت عليه 3 من 10

00:03:57.800 --> 00:03:59.920
بعدين اجت بنت عاملة اشي زي هيك

00:04:00.300 --> 00:04:01.360
والمهندسة

00:04:01.560 --> 00:04:03.340
وااااااو

00:04:03.340 --> 00:04:05.340
الدوائر عم تحكي

00:04:06.300 --> 00:04:07.340
هاااا؟

00:04:07.500 --> 00:04:10.660
يلا التسليم الجاي اعملو تركيب من الخطوط

00:04:10.960 --> 00:04:12.760
وخلو التركيب يحكي

00:04:13.100 --> 00:04:14.260
عالتسليم الي بعدو

00:04:16.340 --> 00:04:17.380
3 من 10

00:04:19.140 --> 00:04:21.340
لما بدأنا ندخل في تصميم المباني

00:04:21.560 --> 00:04:24.540
كان المشروع المطلوب عن التشبيه الغير مباشر

00:04:24.600 --> 00:04:26.000
ايش يعني تشبيه غير مباشر؟

00:04:26.000 --> 00:04:28.260
يعني مثلا لو بدي اعمل مبنى بشبه النسر

00:04:28.660 --> 00:04:30.880
هاد المبنى ممكن يكون جاي تشبيه من النسر

00:04:30.920 --> 00:04:34.080
لانو جسمو رشيق.. وهاي عاملة انو زي الاجنحة

00:04:34.080 --> 00:04:35.680
وانو كيف طاير بالهوا

00:04:35.820 --> 00:04:39.760
اي شبعرفني على فكرة مهندسين العمارة حطهم بس يتفلسفو ويعملو حالهم فاهمين

00:04:39.960 --> 00:04:41.540
انا لهلأ مو فاهم شو هاد التشبيه

00:04:41.700 --> 00:04:43.120
يعني هاد مبنى شو نسر!

00:04:43.480 --> 00:04:44.180
حلو عني

00:04:45.200 --> 00:04:47.500
انا كان المطلوب مني اعمل مبنى بشبه السلحفاة

00:04:47.940 --> 00:04:50.700
اجيت انا.. وحسي الفكاهي العالي

00:04:50.880 --> 00:04:53.580
رسمت سلحفاة وحطيت عليها أبواب وشبابيك

00:04:55.800 --> 00:04:57.860
المهندسة شافتها.. صارت تضحك

00:04:58.160 --> 00:04:59.940
كتبتلي "أبدعت"

00:05:00.880 --> 00:05:02.320
بعدين مسحتها عشان ما اصدق

00:05:02.760 --> 00:05:04.140
بعدين حطتلي 3 من 10

00:05:05.040 --> 00:05:08.080
بالاخير غيرت من سلحفاة لصدفة وعملت هاد الاشي

00:05:09.400 --> 00:05:09.900
بعرف

00:05:10.440 --> 00:05:11.160
يع

00:05:13.200 --> 00:05:17.000
عالسنة الرابعة.. طلعلي منحة تبادل ثقافي لمدة فصل على تركيا

00:05:17.120 --> 00:05:19.980
يعني اروح على تركيا وادرس فصل واحد وارجع

00:05:20.100 --> 00:05:22.400
هاي كانت من احلى التجارب الي صارت معي بالجامعة

00:05:22.540 --> 00:05:24.580
فعشان هيك راح اعمللها فيديو خاص

00:05:27.000 --> 00:05:28.780
من أغرب المواقف الي صارت معي

00:05:28.820 --> 00:05:31.340
مرة في عطلة الصيف رحت أقضي الاجازة في السعودية

00:05:31.600 --> 00:05:34.340
كانت الدنيا رمضان.. وضايل للفجر 10 دقائق

00:05:34.560 --> 00:05:36.760
وانا بالسيارة عم بدور عدكان اشتري منها مي

00:05:36.980 --> 00:05:39.480
لقيت دكان عند محطة بنزين شبه مهجورة

00:05:39.600 --> 00:05:41.120
دخلت.. شافني واحد

00:05:41.520 --> 00:05:42.300
بارت؟

00:05:42.640 --> 00:05:44.360
باااارت

00:05:45.000 --> 00:05:46.360
هاد الشب كمان اسمو بارت

00:05:47.280 --> 00:05:50.160
يعني.. اكيد اسمو مو بارت.. بس انو اسمو نفس اسمي

00:05:50.640 --> 00:05:54.640
كان معي بالمدرسة ولانو انا وياه نفس الاسم كان يقعد وراي ايام الامتحانات

00:05:54.880 --> 00:05:55.980
وكان يغش مني

00:05:56.300 --> 00:05:58.740
اسمع.. بدي اشكرك كتير كتير

00:05:59.180 --> 00:05:59.740
ليه؟

00:06:00.040 --> 00:06:01.460
لانه كنت اغش منك

00:06:01.700 --> 00:06:04.140
بدونك.. كان ما تخرجت من الثانوي

00:06:04.240 --> 00:06:05.540
وما سافرت عالسويد

00:06:05.700 --> 00:06:07.700
وما اشتغلت هناك وصار عندي بزنس

00:06:07.800 --> 00:06:08.700
وما اتجوزت

00:06:08.840 --> 00:06:10.840
وما اخدت الجنسية السويدية

00:06:11.020 --> 00:06:12.440
استنى استنى استنى شوي..

00:06:12.540 --> 00:06:13.440
شووو؟!

00:06:13.600 --> 00:06:16.200
كل وهاد وانا لسا ضايلي سنتين عشان اتخرج من الجامعة؟

00:06:16.440 --> 00:06:17.920
الدنيا حظوظ اقسم بالله

00:06:19.760 --> 00:06:22.000
عالسنة الاخيرة كنت مخلص اغلب المواد

00:06:22.160 --> 00:06:23.760
لاني معمر 6 سنين بالجامعة

00:06:24.020 --> 00:06:26.440
فمن الفضاوة.. اخدت دورة ببرنامج اسمه راينو

00:06:26.580 --> 00:06:28.460
واتعلمت نوع جديد من العمارة

00:06:28.640 --> 00:06:30.340
ساعدني اعمل مشروع تخرجي

00:06:30.640 --> 00:06:31.580
شوفو ما احلاه

00:06:31.640 --> 00:06:33.640
شوفو الفرق بينو وبين مشروع اول سنة

00:06:34.380 --> 00:06:38.340
طبعا ما اشتغلو لحالي.. كان مشروع تخرج مشترك بيني وبين صديقة مقربة

00:06:38.540 --> 00:06:40.160
الي بتضل تحكيلي "اسكت"

00:06:40.400 --> 00:06:43.600
بعدين تخرجت بمعدل امتياز وكان ترتيبي التاسع على الدفعة
(نيرد)

00:06:45.640 --> 00:06:48.495
هاد البرنامج ساعدني اشتغل اول شغل بعد ما تخرجت

00:06:48.660 --> 00:06:50.760
الشغل الي عينت حالي فيه موظف الشهر

00:06:50.860 --> 00:06:53.640
وبسبب هاد الشغل.. تعرفت عناس بشتغلو عتطوير الالعاب

00:06:53.800 --> 00:06:56.060
وهاد الاشي شجعني اني اتعلم صناعة الالعاب

00:06:56.380 --> 00:06:58.720
ترقبو لعبة "ذا بارت تايم شو" قريبا

00:07:00.360 --> 00:07:01.860
بدي احكيلكم شغلة عن الحظ

00:07:02.220 --> 00:07:04.980
كنت اعتبر حالي شخص الحظ ما بلعب لصالحو

00:07:05.120 --> 00:07:07.780
علامتين خلوني اتأخر سنة كاملة بالجامعة

00:07:08.040 --> 00:07:10.220
بس.. لما فكرت بالموضوع منيح

00:07:10.480 --> 00:07:11.660
بعد فضل الله طبعا

00:07:12.040 --> 00:07:15.100
تأخري بالجامعة نتج عنه.. منحة سفر على تركيا

00:07:15.460 --> 00:07:17.020
تخرج بمعدل ممتاز

00:07:17.340 --> 00:07:19.400
وقت اخد فيه دورة الي بسببها اشتغلت

00:07:19.460 --> 00:07:21.560
والي بسببه عم بتعلم اشياء زي الالعاب

00:07:21.740 --> 00:07:23.020
واهم من هاد كلو

00:07:23.300 --> 00:07:25.620
كان ما تعرفت على اصدقائي الي بحبهم وبدعموني

00:07:25.740 --> 00:07:26.240
اسكت

00:07:26.440 --> 00:07:29.500
وعالأغلب.. كان ما تعلمت انميشن وما عملت هاي القناة

00:07:29.840 --> 00:07:31.720
كل هاد بسبب كبرياء استاذ

00:07:31.920 --> 00:07:33.260
العبرة من هاد كلو

00:07:33.460 --> 00:07:35.680
(عسى أن تكرهوا شيئا وهو خير لكم)

00:07:36.160 --> 00:07:37.400
صدق الله العظيم

00:07:37.760 --> 00:07:39.340
ان شاء الله يكون عجبكم الفيديو

00:07:39.720 --> 00:07:42.300
حاس اني طولت.. بس حبيت اشارك هاي القصة

00:07:42.640 --> 00:07:44.380
ولا تنسو تشتركو في القناة

00:07:44.740 --> 00:07:45.400
باي


WEBVTT
Kind: captions
Language: ar

00:00:06.665 --> 00:00:09.535
بسم الله الرحمن الرحيم أهلاً بيكم و حلقة جديدة

00:00:09.535 --> 00:00:11.535
برنامج افهم ولادك صح

00:00:11.900 --> 00:00:15.560
برنامج موجه لأول مرة للآباء و الأمهات فقط

00:00:15.820 --> 00:00:18.600
و برنامج الحقيقة بيعالج ازاي نتعامل مع ولادنا

00:00:18.600 --> 00:00:22.620
في فترة المراهقة من سن ١١ لسن ،١٧ ولاد و بنات

00:00:22.620 --> 00:00:25.280
و الحقيقة الفكرة بتاعت البرنامج

00:00:25.280 --> 00:00:28.840
و تصويره بالطريقة اللي احنا بنصورها في هذا المكان

00:00:28.840 --> 00:00:30.905
لأن احنا عايزين نقول في الآخر رسالة

00:00:30.905 --> 00:00:32.940
من المكان اللي احنا بنصور فيه

00:00:32.940 --> 00:00:36.020
يا جماعة احنا بنتعامل مع ولادنا بطريقة عشوائية

00:00:36.025 --> 00:00:37.400
احنا بنجرب في ولادنا

00:00:37.400 --> 00:00:39.040
ربيه كدة، لأ ربيه كدة

00:00:39.200 --> 00:00:41.140
لأ أصل مش عارف ربيه كدة

00:00:41.140 --> 00:00:46.000
لكن مفيش حد مستعد كأب و كأم انه يقول لأ أنا عايز أتعلم

00:00:46.000 --> 00:00:49.400
أنا عايز أتعلم ازاي أربي ولادنا صح

00:00:49.640 --> 00:00:53.140
و الحقيقة أنا كمان زيكوا عايز أتعلم، فاجئنا مدرسة

00:00:53.175 --> 00:00:55.935
مدرسة الحياة، و مدرسة العلم

00:00:56.005 --> 00:00:58.205
علشان نتعلم أنا و انتم

00:00:58.205 --> 00:01:01.295
مفيش حد أستاذ و تلميذ، احنا كلنا آباء

00:01:01.295 --> 00:01:04.665
نفسنا ولادنا يطلعوا أحسن مننا ألف مرة

00:01:04.940 --> 00:01:08.600
ازاي نربي ولادنا صح؟

00:01:08.600 --> 00:01:10.335
ازاي نفهم ولادنا صح؟

00:01:10.335 --> 00:01:12.535
حلقة النهاردة عن الجدل

00:01:12.885 --> 00:01:15.905
ابني، طبعا في المرحلة العمرية دي أكيد

00:01:15.905 --> 00:01:17.905
مجادل مستفز

00:01:18.245 --> 00:01:20.945
عنوان الحلقة كدة "ابني مجادل مستفز"

00:01:20.945 --> 00:01:24.405
لإن هي دي الحقيقة فعلا، أول ما بيخش في سن

00:01:24.525 --> 00:01:27.385
١١، دلوقتي كمان أقل، وانت طالع

00:01:27.385 --> 00:01:30.215
لغاية ١٧، فعلا مجادل

00:01:30.215 --> 00:01:32.545
و مش مجادل و بس، و مستفز

00:01:32.975 --> 00:01:35.885
الجدال مع ابنك المراهق

00:01:35.915 --> 00:01:38.385
عملية مستمرة مبتنتهيش

00:01:38.915 --> 00:01:40.525
أهم ٧ قواعد

00:01:41.255 --> 00:01:44.045
تعملها، في الجدال مع ابنك

00:01:44.065 --> 00:01:47.205
لضمان استمرار علاقة جيدة

00:01:47.205 --> 00:01:48.915
دون خسائر، ده العنوان

00:01:49.565 --> 00:01:52.245
في قواعد؟ أيوة في قواعد

00:01:52.245 --> 00:01:55.285
قواعد علمية؟ قواعد علمية، من مدرسة العلم؟

00:01:55.285 --> 00:01:57.255
من مدرسة العلم، و من مدرسة الحياة

00:01:57.605 --> 00:02:00.355
٧ قواعد ازاي أتعامل مع ابني

00:02:00.365 --> 00:02:01.365
مع بنتي

00:02:01.555 --> 00:02:03.435
علشان ما اخسرهمش

00:02:03.435 --> 00:02:05.795
و افضل محافظ على العلاقة

00:02:05.795 --> 00:02:06.975
و هو بيجادل

00:02:07.315 --> 00:02:09.855
طيب، و جدله مستفز

00:02:10.265 --> 00:02:12.225
أول قاعدة، لا تغضب

00:02:12.560 --> 00:02:13.960
يعني ايه لا تغضب؟

00:02:13.960 --> 00:02:16.395
ما تغضبش أصلا من فكرة الجدل

00:02:16.395 --> 00:02:18.685
فكرة الجدل صحية

00:02:18.685 --> 00:02:20.980
في السن من ١١ ل ١٧، انت مش واخد بالك

00:02:20.980 --> 00:02:24.760
انت بتقول "يوووه، ده بقى عنيد أوي"، هي المرحلة دي كدة

00:02:25.545 --> 00:02:27.785
اقبل من جواك

00:02:27.785 --> 00:02:32.100
ايوة أنا قابل ان ابني في المرحلة دي لازم يجادل

00:02:32.100 --> 00:02:32.600
ليه؟

00:02:32.660 --> 00:02:34.260
قبل ١١ سنة

00:02:34.935 --> 00:02:38.345
و لادنا متعودين و قبل ١٠ سنين يقولوا حاضر

00:02:38.395 --> 00:02:40.825
يسمعوا الكلام، قدر الإمكان يعني

00:02:41.220 --> 00:02:46.700
من ١١ لسن ١٧ هما بيكونوا في مرحلة تمرد

00:02:47.340 --> 00:02:48.800
خلي بالكوا ده كلام علمي

00:02:49.160 --> 00:02:53.680
على القيم اللي انت و أمهم ادوهالهم

00:02:54.220 --> 00:02:57.280
ليه تمرد ليه؟ عايزين يختبروها بنفسهم

00:02:58.560 --> 00:03:01.140
أنا موافق أكمل بالقيم دي؟

00:03:01.140 --> 00:03:02.680
ولا أنا مش موافق على القيم دي؟

00:03:03.375 --> 00:03:06.085
الغلاسة دي مش غلاسة هو مش غلس

00:03:06.085 --> 00:03:07.085
هو من حقه

00:03:07.300 --> 00:03:10.980
يتأكد من القيم اللي هيعيش بيها بقية عمره

00:03:11.620 --> 00:03:15.120
و علشان كدة يا جماعة مفاجأة جميلة أوي تطمنكوا كآباء

00:03:15.460 --> 00:03:18.135
أول ما يعدي سن ال١٨ و ال٢٠

00:03:18.140 --> 00:03:22.140
تلاقيهم رجعوا لقيم آبائهم أنا شفتها بعينيا مئات المرات

00:03:22.140 --> 00:03:23.795
و قابلين قيم آبائهم

00:03:23.795 --> 00:03:26.795
طب كان بيغلس ليه؟ بالعكس ده صحي

00:03:26.935 --> 00:03:29.595
ده كده ابنك مش مالوش شخصية

00:03:30.305 --> 00:03:31.775
ده خد منك قيم و هو طفل

00:03:32.485 --> 00:03:34.055
قرر يتأكد منها

00:03:34.365 --> 00:03:35.885
من غير ما ياخد باله

00:03:36.440 --> 00:03:38.080
اتأكد منها، كمل معاك

00:03:38.080 --> 00:03:39.240
تيجي انت تعمل ايه بقى؟

00:03:39.505 --> 00:03:42.235
تضغط عليه، تضغط عليه، تضغط عليه

00:03:42.915 --> 00:03:44.915
فتكون النتيجة انه يعند

00:03:44.920 --> 00:03:46.760
فتكون النتيجة انه يفقد قيمك

00:03:47.360 --> 00:03:49.940
يبقى أول نصيحة و أول قاعدة

00:03:50.215 --> 00:03:52.265
اقبل، ما تغضبش

00:03:52.805 --> 00:03:55.565
ده شيء صحي، ده شيء طبيعي

00:03:55.565 --> 00:03:56.600
يعني اعمل ايه؟

00:03:56.600 --> 00:04:00.400
استمر و ادخل معاه في الجدل كأب و أم

00:04:00.420 --> 00:04:03.220
و ما ترفضش و ما تزهقش

00:04:03.220 --> 00:04:04.880
الجدل ضرورة

00:04:04.880 --> 00:04:07.340
حط في دماغك فكرة العيال كبرت

00:04:08.260 --> 00:04:08.960
ده واحد

00:04:09.980 --> 00:04:10.880
اثنين:

00:04:10.885 --> 00:04:13.655
أكد ليهم دائماً قبل الجدل

00:04:14.060 --> 00:04:18.620
دائماً، يعني تتقال مش ساعة الخناقة الجملة دي

00:04:18.620 --> 00:04:20.780
لأ مش صح تتقال ساعة الجدل

00:04:20.780 --> 00:04:22.740
تتقال في أوقات هادئة

00:04:22.745 --> 00:04:25.925
ايه بقى الجملة؟ جملة مهمة أوي أوي احفظها زي ما هي

00:04:26.175 --> 00:04:28.235
أنا بحبك حب غير مشروط

00:04:28.515 --> 00:04:31.245
يعني ايه غير مشروط؟ ما فيش شروط لحبي

00:04:31.245 --> 00:04:34.425
ليك مهما حدث و مهما فعلت

00:04:34.945 --> 00:04:37.305
لإنك هتعترض على تصرفاته

00:04:37.305 --> 00:04:40.505
و طبعا لازم تعترض على تصرفاته، و قد تعاقبه أحياناً

00:04:40.505 --> 00:04:43.080
لكن الحب غير مشروط

00:04:43.900 --> 00:04:46.260
الله، لا تتخيل

00:04:47.055 --> 00:04:50.375
قد ايه الطمأنينة اللي هتدخلها على قلب ابنك و بنتك

00:04:50.380 --> 00:04:52.980
بكلمة أنا بحبك مهما حصل

00:04:53.420 --> 00:04:54.200
هحكيلكم قصة

00:04:54.760 --> 00:04:57.040
في واحدة اسمها "نيلم"

00:04:57.360 --> 00:04:59.860
نيلم دي كانت بتشتغل معايا في انجلترا

00:05:00.015 --> 00:05:03.005
نيلم بتحكيلي بتقوللي هي مسؤولة

00:05:03.005 --> 00:05:06.340
عن الأمهات اللي ولادهم بدأوا يشربوا مخدرات

00:05:06.340 --> 00:05:08.460
ازاي الأم تتعامل مع ابنها

00:05:08.465 --> 00:05:12.100
هي متخصصة في الموضوع ده، في المدرسة اللي احنا بنتعلم فيها

00:05:12.100 --> 00:05:14.120
فا نيلم علمتني قالتلي

00:05:14.125 --> 00:05:17.135
أهم حاجة لو ابنها بيشرب مخدرات

00:05:17.140 --> 00:05:19.580
لازم هتدخل معاه في صدام طبعا

00:05:19.580 --> 00:05:21.200
لكن دائما لازم تأكدله

00:05:21.755 --> 00:05:24.665
أنا بحبك مهما كان، لأنك حتة مني

00:05:25.015 --> 00:05:26.335
حب غير مشروط

00:05:27.275 --> 00:05:30.195
فقالت لأم قولي لابنك كده، قالتلها انتي مجنونة؟

00:05:30.195 --> 00:05:32.995
أقول له كده ايه؟ ده مدمن مخدرات

00:05:32.995 --> 00:05:35.975
و هيبوظ اخواته، قالتلها ممكن تجربي؟

00:05:36.605 --> 00:05:39.055
قاعدة الست بقى قررت تجرب

00:05:39.055 --> 00:05:42.035
قاعدة قدام ابنها، ابنها قاعد على الطرابيزة، اخواته قاعدين

00:05:42.035 --> 00:05:44.855
فجأة كده سكتت و بصتله و قالت له

00:05:45.220 --> 00:05:47.680
على فكرة، أنا بحبك

00:05:48.220 --> 00:05:51.200
مهما حصل و مهما عملت، هفضل أحبك

00:05:51.840 --> 00:05:54.760
مهما اعترضت عليك و كنت زعلانة

00:05:54.765 --> 00:05:55.765
هفضل أحبك

00:05:55.880 --> 00:05:57.320
لأنك حتة مني

00:05:58.420 --> 00:06:00.260
بتحكي الست الولد عيط

00:06:00.860 --> 00:06:03.020
بكى و قام حضنها

00:06:03.495 --> 00:06:06.095
هو مخَفِّش، بس ابتدى العلاج

00:06:06.880 --> 00:06:08.100
يااااه

00:06:09.120 --> 00:06:10.420
والا انت

00:06:10.805 --> 00:06:13.465
انت عايز ايه؟ أرجوك أرجوك

00:06:13.465 --> 00:06:16.060
أرجوك جرب انك تقول له بحبك من غير شروط

00:06:16.140 --> 00:06:16.800
نمرة ثلاثة:

00:06:17.035 --> 00:06:19.935
نمرة ثلاثة في الجدل مع ابنك المستفز

00:06:19.935 --> 00:06:21.975
مش لازم انت كمان تصغر دماغك

00:06:22.345 --> 00:06:25.175
يعني ايه؟ مش لازم تكسب كل مناقشة

00:06:25.335 --> 00:06:27.985
يا عم هو انت لازم تكسب ما تكبر دماغك يا أخي

00:06:27.985 --> 00:06:29.945
يعني انت لازم

00:06:29.945 --> 00:06:32.460
كل شوية، يعني هو عِنِد

00:06:32.460 --> 00:06:35.500
تقوم انت تعند انت كمان؟ ولا يا أم مع بنتك

00:06:35.505 --> 00:06:37.720
هتعرفي تكبري دماغك؟

00:06:37.725 --> 00:06:39.900
و ايه المشكلة ان احنا نيجي في لحظة و نقول له

00:06:39.980 --> 00:06:41.500
طب خلاص يا سيدي حقك عليا

00:06:41.900 --> 00:06:43.520
طب ما تفوت؟

00:06:43.520 --> 00:06:46.200
طب ايه رأيك انك تقول لبنتك "انتي صح"

00:06:46.540 --> 00:06:50.200
طب ايه رأي حضرتك مرة تقولي لإبنك "أنا آسفة معاك حق"

00:06:50.820 --> 00:06:54.520
والله العظيم الحكاية دي هتدي لبنتك ثقة

00:06:55.140 --> 00:06:58.045
خرافية، و ثقة فيكي كمان

00:06:58.045 --> 00:07:00.885
و مرة تكسب و مرة تتكسب ما انا كسبتك مرة

00:07:00.885 --> 00:07:03.945
و مش على طول، و مش لازم بابا يكسب كل مرة

00:07:03.945 --> 00:07:06.695
و الشعور ده يا جماعة حكاية انه لازم بابا يكسب

00:07:06.695 --> 00:07:08.385
بيقهر الولد و بيقهر البنت

00:07:08.385 --> 00:07:10.900
خليكي أم ذكية، خليك أب ذكي

00:07:10.900 --> 00:07:11.920
دي نمرة ثلاثة

00:07:12.580 --> 00:07:13.620
نمرة أربعة:

00:07:14.445 --> 00:07:16.535
خليك دائما حريص

00:07:16.535 --> 00:07:19.085
ان الجدل ما يوصلش ابداً للصدام

00:07:19.085 --> 00:07:22.145
الصراخ، الصوت العالي بشدة

00:07:22.145 --> 00:07:24.585
لأ اوعى توصل كأب أو كأم

00:07:24.585 --> 00:07:26.775
ما توصليش الحكاية دي مع بنتك أو ابنك

00:07:27.175 --> 00:07:30.085
لو لقيتي ان لازم في عقوبة

00:07:30.085 --> 00:07:33.740
عاقبي بهدوء، و بعدها يكون سهل الصلح

00:07:33.740 --> 00:07:35.940
بلاش الجدال الصدامي

00:07:35.940 --> 00:07:38.960
بلاش الصوت العالي، بلاش يستفزك

00:07:38.960 --> 00:07:41.680
لغاية ما يوصلك انك تفقد أعصابك

00:07:41.680 --> 00:07:44.575
هو مين الكبير؟!

00:07:44.575 --> 00:07:47.795
أعرف أب و ابنه، هو أب صديق

00:07:47.795 --> 00:07:50.625
يعني هو و ابنه صحاب، هل انت مصاحب ابنك؟

00:07:50.625 --> 00:07:53.585
احنا قلناها في حلقة قبل كدة، الأب و ابنه

00:07:53.585 --> 00:07:55.995
الولد جايله شكله متغير

00:07:55.995 --> 00:07:58.585
فا بيقول له مالك؟ قال له لا يا بابا مفيش حاجة و بعدين

00:07:58.585 --> 00:08:01.435
قال لصاحبه امشي امشي، قال له بقولك مالك؟

00:08:01.440 --> 00:08:05.360
قال له رحت أنا و صاحبي النادي و لقينا باب حمام السباحة مفتوح

00:08:05.360 --> 00:08:07.380
قمنا طالعين حمام السباحة بالليل

00:08:07.385 --> 00:08:10.605
خدنا كل الكراسي و المناشف و رميناها في حمام السباحة

00:08:11.415 --> 00:08:13.875
هتعمل ايه في ابنك؟ هترنه حتة علقة

00:08:14.305 --> 00:08:15.925
الأب مسك نفسه

00:08:16.385 --> 00:08:17.385
قاله يلا معايا

00:08:18.035 --> 00:08:20.805
قال له على فين يا بابا؟ قال له هنصلح الغلطة

00:08:21.460 --> 00:08:23.740
خده، و عدّى على صاحبه

00:08:24.120 --> 00:08:25.140
خد الاثنين

00:08:25.660 --> 00:08:28.440
راح النادي، الأب شمّر، شمّر

00:08:28.440 --> 00:08:31.600
بدأ الأب يجيب الحاجات و المناشف

00:08:31.600 --> 00:08:33.340
من حمام السباحة و يعلقها

00:08:33.705 --> 00:08:36.565
و رجع مبيكلمش ابنه، ما زعقلوش كلمة

00:08:36.565 --> 00:08:39.275
بس الواد كان بيعيط، بيعيط ليه؟

00:08:39.300 --> 00:08:42.100
لإن درس أقوى ألف مرة من العقوبة

00:08:42.100 --> 00:08:44.660
ممكن نوقف عقوبة شوية يا جماعة؟

00:08:45.375 --> 00:08:48.395
ممكن نوقف العقوبة شوية و نستبدل طرق تانية

00:08:48.395 --> 00:08:50.895
متوصلش الموضوع للصدام

00:08:51.160 --> 00:08:53.140
دور على حلول أخرى

00:08:53.820 --> 00:08:55.200
نمرة ٥:

00:08:55.200 --> 00:08:59.080
لو راح الجدل مع ابنك أو بنتك في منحنى عاطفي

00:08:59.080 --> 00:09:00.400
يعني عيطِتلِك

00:09:00.400 --> 00:09:03.140
أو عيطلِك، أو عيطِتلَك، أو عيطلَك

00:09:03.145 --> 00:09:06.660
تعمل ايه؟ و انت مينفعش توافق على طلبه لإنه غلط

00:09:06.660 --> 00:09:08.565
اوعى تقول له بلاش دموع بلاش كلام فاضي

00:09:08.565 --> 00:09:10.425
اوعى تجرحها الجرح ده

00:09:10.780 --> 00:09:13.700
و لكن استخدم كلمات لطيفة

00:09:13.700 --> 00:09:14.940
"أنا حاسس بيكي"

00:09:15.380 --> 00:09:18.940
"أنا عارف و فاهم انت محتاج تروح الحفلة دي ليه،

00:09:18.940 --> 00:09:21.680
بس أنا آسف أنا مش هقدر أوديك"

00:09:21.680 --> 00:09:24.700
يبقى مهم أوي ما تجرحوش في عواطفه

00:09:24.700 --> 00:09:26.860
لو في وسط الجدل دخل في عاطفة

00:09:27.015 --> 00:09:29.415
النقطة السادسة و الأخيرة

00:09:29.415 --> 00:09:31.345
خلّي دائما جو الحوار

00:09:31.345 --> 00:09:34.705
قبل ما يقلب الجدل على خناقة، دخَّل فيه نكتة

00:09:34.955 --> 00:09:37.935
ضحكة، لتخفيف جو الجدل

00:09:37.935 --> 00:09:41.285
يعني متسخنش الموضوع لغاية ما يوصل يسخن

00:09:41.375 --> 00:09:44.345
"بس على فكرة رغم ان أنا متضايق منك،

00:09:44.345 --> 00:09:46.920
بس شيك التي شيرت اللي انت لابسه"

00:09:46.920 --> 00:09:49.960
أي حاجة كده تغير بيها الموضوع

00:09:49.960 --> 00:09:55.100
٦ معاني، علشان تتجنب الصدام مع ابنك المجادل المستفز

00:09:55.280 --> 00:09:56.660
و تحولها لحالة نجاح

00:09:57.020 --> 00:09:59.400
شكراً و السلام عليكم و رحمة الله


WEBVTT
Kind: captions
Language: ar

00:00:15.549 --> 00:00:17.397
اول ما نتكلم على ام السياسة

00:00:17.505 --> 00:00:19.744
لازم نتكلم على أهم عناصرها

00:00:19.925 --> 00:00:22.476
كل الكتب اللى بتتكلم
"في السياسية "كعلم

00:00:22.501 --> 00:00:25.892
بتتكلم عن الانتخابات و السلطة
و الشرعية والسيادة

00:00:25.892 --> 00:00:28.320
بنلاقيها بترجع تانى تخبط
فى مفهوم الدولة

00:00:28.345 --> 00:00:30.068
السؤال هنا هو ليه اصلا فى دولة

00:00:30.068 --> 00:00:33.122
بكل المؤسسات دى من شرطة
و قضاء و جيش

00:00:33.388 --> 00:00:35.565
و يعنى ايه الدولة تقولى اعمل و ما تعملش

00:00:35.866 --> 00:00:37.866
و اقف فى اشارة المرور و ادفع ضرائب

00:00:38.080 --> 00:00:40.080
و لو معملتش كدة هتتعاقب

00:00:40.105 --> 00:00:42.309
و تدفع غرامة
ويمكن كمان تتسجن

00:00:42.309 --> 00:00:44.010
،وازاي شوية ناس يقولولنا

00:00:44.046 --> 00:00:47.918
احنا بنمثل الدولة و يفضلوا يقولولنا
ده غلط و ده صح

00:00:47.955 --> 00:00:49.955
وايه هوا القانوني والمسموح بيه

00:00:50.087 --> 00:00:51.218
وايه هوا الممنوع!؟

00:00:51.243 --> 00:00:56.379
علشان نعرف نجاوب على الأسئلة دى
ونستوعب مفهوم الدولة.. خلينا نبدأ من الاول

00:00:56.379 --> 00:00:59.905
ونتخيل حياتنا من غيرها
ايه رأيك فى سوريا والعراق وليبيا

00:00:59.905 --> 00:01:01.447
أو تونس و الفراغ الامنى

00:01:01.472 --> 00:01:03.910
أو 28 يناير في مصر
والكام يوم اللي بعده

00:01:04.044 --> 00:01:07.059
لما كان كل واحد واقف
قدام بيته علشان يحميه

00:01:07.172 --> 00:01:10.412
اوقف ياه
شوفولي كده شوفولي

00:01:10.437 --> 00:01:11.237
استنه

00:01:11.493 --> 00:01:13.420
انتو رايحين فين يا رجالة؟
صباح الفل

00:01:13.420 --> 00:01:17.082
الموضوع كده واضح
انه لو مفيش دولة مفيش أمان

00:01:17.082 --> 00:01:19.996
. الحياه شكلها كدة
مش حتنفع من غير الدولة

00:01:19.996 --> 00:01:23.794
في الحقيقة التفكير دة مش بعيد عن تفكير
الفيلسوف انجليزى توماس هوبز

00:01:23.794 --> 00:01:26.016
هو اتكلم عن حاجه شبه اللى بيحصل دلوقتى

00:01:26.016 --> 00:01:28.159
"state of nature" اسمها الحالة الطبيعية او

00:01:28.159 --> 00:01:33.552
بسبب الحرب الاهلية في انجلترا، هوبز كان متأثر
بكمية القتل و عدم الإستقرار وانعدام الامان

00:01:33.552 --> 00:01:35.663
وكان شايف ان الانسان بطبعه شرير

00:01:35.663 --> 00:01:37.836
وان لو بقا مفيش حد بيحكم حد

00:01:37.836 --> 00:01:39.978
او حد قادر يسيطر علي الناس

00:01:39.978 --> 00:01:41.597
كل واحد حيعمل اللى هو عايزه

00:01:41.597 --> 00:01:43.739
فده هيوصلنا للفوضى و العنف

00:01:44.058 --> 00:01:47.977
هوبز فكر وحاول يتخيل
شكل الحياة كانت عاملة ازاى

00:01:47.977 --> 00:01:51.425
قبل ما يكون فيه دول و حكومات
و قبل القوانين و المخالفات

00:01:51.425 --> 00:01:53.859
لما كان كل واحد بيعمل اللى دماغه تجيبه

00:01:53.859 --> 00:01:56.945
مفيش اى شخص عنده السلطة انه يمنعه

00:01:56.945 --> 00:01:59.360
هوبس تخيل ان الكل حيضرب فى الكل

00:01:59.385 --> 00:02:01.546
يعنى حرب كله ضد كله

00:02:01.546 --> 00:02:05.100
هوبز كان رأيه إن الانسان
بطبعه شخص مش كويس

00:02:05.125 --> 00:02:07.474
كويس و ده حيخليه لو سبناله
الحبل كده سايب

00:02:07.499 --> 00:02:10.751
حيبدى يقتل و يسرق و يغتصب
عشان يوفر إحتياجاته

00:02:10.751 --> 00:02:13.820
و ان الانسان بطبعه حيكون عايز يوصل لاهدافه

00:02:13.820 --> 00:02:15.820
باقل مجهود
يعنى هنعيش فى غابة

00:02:15.845 --> 00:02:18.863
الضعيف هيخطط يقتل القوى
لو مش قادر يقتله

00:02:18.863 --> 00:02:21.182
فهيدور على طرق ثانية زى السم مثلاً

00:02:21.182 --> 00:02:24.753
لأ و كمان القتل هيتطور
و مش هيبقى بس علشان الأكل و الشرب

00:02:24.753 --> 00:02:27.097
. لا كمان هيبقى علشان الصيت و الشهرة

00:02:27.097 --> 00:02:31.952
و ان الناس تعمل ليك حساب

00:02:32.231 --> 00:02:34.650
يعنى من الاخركده بكلام هوبز الحياة
هتكون عنيفة و قصيرة و زفت

00:02:34.994 --> 00:02:39.737
و ده للي خلى هوبز يشوف ان سبب نشوء الدولة
هو رغبة الناس فى الامان

00:02:39.737 --> 00:02:44.385
و ان الناس طورت نفسها
وعملت عقد بينها و بين الدولة او الحاكم

00:02:44.385 --> 00:02:48.104
و ان وظيفة الدولة بتكون
حماية الناس من بعضها

00:02:48.129 --> 00:02:49.394
وعلشان ده يتحقق

00:02:49.473 --> 00:02:51.783
بتتخلى الناس عن جزء كبير من حريتها

00:02:51.890 --> 00:02:55.698
و ده كان المدخل لفكرة العقد الإجتماعى
بين الدولة و الشعب

00:02:55.698 --> 00:02:59.359
يعنى ممكن نقول ان العقد ده هو الدستور؟

00:02:59.359 --> 00:03:00.389
لأ مانقدرش

00:03:00.389 --> 00:03:03.891
و فكرة ان الدستور هو العقد الاجتماعى
ده تبسيط مخل جدا

00:03:03.891 --> 00:03:07.913
و الدليل على كده انك لو بصيت
على دساتير بتاعت الدول بتاعتنا

00:03:07.913 --> 00:03:12.060
حتلاقى كلها محبة و اخوة و عدل وحريات

00:03:12.060 --> 00:03:14.060
و هيوزعوا ورد و شيكولاته

00:03:14.217 --> 00:03:16.270
و الواقع حاجة تانية خالص

00:03:16.270 --> 00:03:20.466
و ده هنرجعله فى حلقات تانية
لما هنتكلم عن الدستور وفكرته ونشاته

00:03:20.466 --> 00:03:23.960
المهم هوبس كان شايف ان الحالة دية
اللي هو سماها الحالة الطبيعية

00:03:23.960 --> 00:03:26.557
هو اصل فكرة نشأت الدولة

00:03:26.557 --> 00:03:31.071
واللي بيشرع وجودها
واستمرارها وافعالها وسلطاتها

00:03:32.151 --> 00:03:33.790
احسن تخيل لفكرة هوبز

00:03:33.790 --> 00:03:35.986
بالنسبة للدولة وللي لخص الفكرة بتاعتو

00:03:36.011 --> 00:03:37.608
"leviathans" هو اسم كتابه

00:03:37.608 --> 00:03:40.438
وبيترجم ساعات لكلمة
الوحش او التنين

00:03:40.463 --> 00:03:43.692
يعني وحش أسطورى
لا حد يقدر يتحداه ولا يهزمه

00:03:43.876 --> 00:03:46.316
والغلاف بتاعو رسمهوله ابراهام بوسيه

00:03:46.454 --> 00:03:49.669
وكان عبارة عن جسم انسان
متكون من ناس كتير

00:03:49.729 --> 00:03:51.938
و حجمها اكبر من المدينة نفسها

00:03:52.227 --> 00:03:55.397
و فى ايده سيف
علشان يفرض بيه الامن و الإستقرار

00:03:55.397 --> 00:03:58.478
هوبز كان شاف ان الأمن و الإستقرار

00:03:58.806 --> 00:04:01.144
بيكون أهم و قبل اى حاجة تانية

00:04:01.144 --> 00:04:04.148
...يعنى زى كدة الله يمسيه بالخير

00:04:05.306 --> 00:04:08.390
الإختيار ما بين الفوضى و الإستقرار

00:04:08.780 --> 00:04:10.188
و دى مش حاجة جديدة

00:04:10.188 --> 00:04:11.910
،اللى هوبز قاله ده موجود من زمان

00:04:11.910 --> 00:04:15.279
من أيام الفراعنة. في فرعون
في ملك في إمبراطور في قيصر

00:04:15.279 --> 00:04:17.550
الناس دى بيكون معاها سلطة مطلقة

00:04:17.550 --> 00:04:19.550
و اللى بيعترض عليهم بيروح فى داهية

00:04:19.826 --> 00:04:21.465
الحاكم تقريبا هو الدولة

00:04:21.465 --> 00:04:24.380
و الإعتراض والخروج علية
بيفتح باب الفوضى

00:04:24.380 --> 00:04:26.827
كل الكلام اللى هوبز قاله
ده موجود من قبل كدة

00:04:26.852 --> 00:04:28.575
بس أهم إختلاف عند هوبز

00:04:28.575 --> 00:04:30.719
ان العقد ده ملوش اى اساس دينى

00:04:30.719 --> 00:04:32.711
يعنى الملك مش نص اله ولا حاجة

00:04:32.711 --> 00:04:35.962
ولا بيحكم بالحق الالهى
زي ماكان مشهور في اوربا

00:04:36.114 --> 00:04:37.860
ولا عشان السماء موافقة علية

00:04:38.138 --> 00:04:41.679
،لأ احنا كمحكومين بنسمع كلام الحاكم

00:04:41.869 --> 00:04:44.681
حتي المفترى والظالم منهم
مش علشان سبب ديني

00:04:44.681 --> 00:04:46.681
لكن ده عشان احسن لينا

00:04:46.785 --> 00:04:49.077
و احسن من الفوضى اللى هتحصل
لو خرجنا عليه

00:04:49.077 --> 00:04:52.386
هوا دة العقد
ومش مسموحلنا نعدلة

00:04:52.386 --> 00:04:54.386
الفكرة ان هوبز جه
و شال القدسية عن اى حاكم

00:04:54.472 --> 00:04:57.228
و بقت العلاقة مبنية على عقد أرضى

00:04:57.228 --> 00:04:59.589
،اي نعم العقد دة ملناش
حنا اننا نعدله او نلغية

00:04:59.589 --> 00:05:01.760
وصلاحيات الحاكم فيه مطلقة

00:05:01.760 --> 00:05:05.522
بس الموضوع واضح عقد ارضي مش سماوي

00:05:05.636 --> 00:05:11.695
وحتي لو نويين يستخدموا الدين
حيكون عشان مساويء الخروج على الحاكم

00:05:11.695 --> 00:05:13.436
مش عشان قدسيته

00:05:13.436 --> 00:05:15.436
مش بيفكركم بحاجة الموضوع ده؟

00:05:15.794 --> 00:05:18.978
إن الخروج عن الحاكم حرام شرعاً.
هل توافق على ذلك

00:05:19.420 --> 00:05:20.318
نعم

00:05:20.318 --> 00:05:22.316
حكم الخروج عن الحاكم الحالي

00:05:22.316 --> 00:05:23.651
يعني حرام ولا حلال؟

00:05:23.651 --> 00:05:27.907
لا تخرج ولا تولد فتنة
ولا تتسبب في فتنة بارك الله فيك

00:05:28.059 --> 00:05:31.950
طيب من تغلب ودانت له البلاد والعباد

00:05:32.259 --> 00:05:34.589
وجبت له الطاعة

00:05:34.589 --> 00:05:41.823
يتولى السلطان زمام الأمور لا بد من اعتباره
ولابد من أن يطيع الناس هذا السلطان في المعروف

00:05:41.984 --> 00:05:46.661
ولا يجوز الخروج عليه ولا يجوز شق العصى
لأن ذلك يؤدي إلى الفتن

00:05:47.385 --> 00:05:48.755
الخروج على الحاكم حرام

00:05:48.755 --> 00:05:50.445
حتى لو كان ظالم مفترى

00:05:50.445 --> 00:05:52.942
مادام لم يظهر عليه الكفر البواح

00:05:52.942 --> 00:05:57.985
و ده لأن سلطان ظلوم
خير من فتنة تدوم

00:05:58.259 --> 00:06:01.366
ووجوب طاعة الحاكم المتغلب

00:06:01.644 --> 00:06:04.791
ربط بقى الكلمتين دول مع
الكلام بتاع انا والفوضى

00:06:04.916 --> 00:06:07.745
وتهديد للدولة وشوف ايه لي هيطلعلك

00:06:08.118 --> 00:06:11.680
الصبغة الدينية ديه اتبلورت اكتر
بعد معركة صفين

00:06:11.680 --> 00:06:13.995
بين على بن ابى طالب
ضد معاوية بن ابى سفيان

00:06:13.995 --> 00:06:16.632
اللى هزت اركان الدولة
او الخلافة الراشدة

00:06:16.632 --> 00:06:18.306
او سميها زي ما انت عايز تسميها

00:06:18.306 --> 00:06:22.837
بس ده كان سبب رئيسى فى استقرار
مفهوم الطاعة للحاكم عندنا

00:06:22.837 --> 00:06:25.442
وعدم معارضتة
و تحريم الخروج عليه

00:06:25.467 --> 00:06:28.104
اللى بعض الإسلاميين ماشيين عليه لحد دلوقت

00:06:28.274 --> 00:06:32.542
من منطلق ان الخروج عن طاعة الحاكم
خروج على الجماعة

00:06:32.542 --> 00:06:34.075
و ضرورة منع الخروج ده

00:06:34.262 --> 00:06:35.346
لدرأ الفتنة

00:06:35.346 --> 00:06:37.356
هنا.. هما بيستخدموا كلمة الخروج

00:06:37.356 --> 00:06:41.103
لان كلمه ثورة دة مصطلح ماكنش موجود اياميهم

00:06:41.103 --> 00:06:44.876
ده مصطلح حديث يعني يا سيدى لو
انت مش من اللى بييجوا بالدين

00:06:44.944 --> 00:06:47.526
ومش مقتنع بالفكرة زي بعض الاسلاميين دول

00:06:47.526 --> 00:06:50.459
خلاص خلينا نقولك انا او الفوضى

00:06:51.556 --> 00:06:54.445
افكار هوبز ممكن تكون قديمة
شوية فى الدول الغربية

00:06:54.445 --> 00:06:56.428
لكن فكرة انا او الفوضى

00:06:56.428 --> 00:07:01.669
احنا عايشنها دلوقتى و بتشكل اول مكون
من خلطة ام السياسة بتاعتنا

00:07:02.232 --> 00:07:04.906
بالاضافة ان عندنا مفهوم
زيادة شوية

00:07:05.075 --> 00:07:08.506
ان الدولة بتشخصن
وتتختصر في شخصية الحاكم

00:07:08.666 --> 00:07:12.513
فده لي بيخلي افكار هوبس اوضح
ويمكن اسوأ

00:07:12.513 --> 00:07:14.817
فاحنا عندنا الحاكم مش جاى من عند ربنا

00:07:15.200 --> 00:07:18.752
بس نتائج الخروج عليه
او الاعتراض عليه

00:07:18.988 --> 00:07:21.310
بتخليك تسكت على عيوبه و ظلمه

00:07:21.310 --> 00:07:28.506
و ده بيتم التبرير ليه عن طريق انه مينفعش
وعيب وهنعيش فى خراب أو باستخدام الدين

00:07:28.652 --> 00:07:31.110
طبعاً فيه ناس مقتنعة جدا
بفكر هوبز

00:07:31.110 --> 00:07:33.345
و شايفن كمان ان الناس اصلها شر

00:07:33.345 --> 00:07:34.802
وهما سبب الفوضي

00:07:34.802 --> 00:07:36.989
بس فيه ناس تانية بتقول

00:07:36.989 --> 00:07:41.629
ان الحكام بتوعنا هما اللى بيخلقوا الفوضى
ويتحكموا فيها

00:07:41.773 --> 00:07:44.282
علشان يفضلوا مسيطرين ويخوفونا

00:07:44.282 --> 00:07:46.187
بس ده مش موضوعنا دلوقتي

00:07:46.187 --> 00:07:49.258
لما تفكر كدة علي رواقة في افكار توماس هوبس

00:07:49.679 --> 00:07:51.940
هوبس سواء انت مقتنع بيها او معترض عليها

00:07:51.940 --> 00:07:53.920
لازم حيجيلك شوية خواطر

00:07:54.006 --> 00:07:58.591
اولا: هو لما يكون الحاكم موجود
بموجب عقد بينك و بينه

00:07:58.591 --> 00:07:59.904
بيخلى الشعب يطيعوا

00:07:59.904 --> 00:08:05.671
و يتخلى عن حريته علشان الامن و الامان و
الاستقرار و عجلة الانتاج اللى لازم تمشى

00:08:05.671 --> 00:08:07.443
وعلشان ميبقوش زى سوريا و العراق

00:08:07.443 --> 00:08:09.488
طب لو الحاكم ده اصلا محققشي

00:08:09.488 --> 00:08:13.987
ولا الامن ولا الاستقرار
وبقى ظالم و مفترى و فاسد

00:08:13.987 --> 00:08:15.531
وعجلة الانتاج مش ماشية

00:08:15.531 --> 00:08:18.234
هل المفروض بردو ان الشعب يفضل يطيعوا؟

00:08:18.234 --> 00:08:19.177
طب لحد امتى؟

00:08:19.177 --> 00:08:25.069
ببساطة فين الحد الفاصل بين السكوت
علي الحاكم الظالم الفاشل الفاسد

00:08:25.308 --> 00:08:26.510
والخوف من الفوضي ؟

00:08:26.510 --> 00:08:30.033
الخاطر التاني اللي ممكن يجيلنا
فكرة العقد الاجتماعي دة

00:08:30.274 --> 00:08:33.820
هو مين اللى عمل العقد الاجتماعي ده ؟
.انا ولا مضيت و لا شوفته

00:08:33.820 --> 00:08:35.499
ميكونش موجود في متحف من المتاحف ؟

00:08:35.499 --> 00:08:39.511
حتي لو كان موجود في متاحف
ده جد جد جدي اللي هو اللي مضي مش انا

00:08:39.511 --> 00:08:44.112
وياسيدي لو العقد دة مجازا يعني
بيتوقع كل مرة بالانتخابات

00:08:44.112 --> 00:08:46.731
ماحنا بنيجى بنلاقي الحكام
قاعدين و مريحين

00:08:47.016 --> 00:08:49.584
مبنعرفش مين اللي جابهم
ولا ايه اللى جابهم هنا

00:08:49.584 --> 00:08:51.078
وهما قاعدين لحد امتي؟

00:08:51.078 --> 00:08:56.302
يعني فكره عقد تخيلي قديم ملزم
دي غريبة شوية

00:08:56.302 --> 00:08:58.222
الخاطر التالت اللي ممكن يجيلنا

00:08:58.222 --> 00:09:02.311
ان هوبز بيقلل جدا من قيمة الفرد
وحريته ورأيه

00:09:02.311 --> 00:09:04.906
اللى تقريبا بتتلغى
عشان الامن والامان

00:09:04.906 --> 00:09:08.826
بس في دول حاليا ماحتقرتش
الفرد ولا قللت منه

00:09:08.826 --> 00:09:11.831
وعندهم استقرار و امن وامان و الدنيا زى الفل

00:09:11.831 --> 00:09:14.835
. وفي دول ثانية احتقرت وقللت من قيمته

00:09:14.835 --> 00:09:17.981
وعجلة الانتاح بردو شغالة زي الفل

00:09:17.981 --> 00:09:20.637
زي الصين
فالموضوع محتاج تفكير اكتر

00:09:20.964 --> 00:09:21.791
مش كده ولا ايه؟

00:09:21.791 --> 00:09:24.220
آخر خاطر ممكن يجيلنا على أفكار هوبس

00:09:24.220 --> 00:09:27.875
هل الانسان فعلا بطبعه
ميال للعنف والشر؟

00:09:27.875 --> 00:09:31.110
ولا الظروف و سوء الادارة
هى اللى بتخليه كدة؟

00:09:31.110 --> 00:09:34.173
دة لوحده موضوع كبير
وفي خلاف كبير بين الفلاسفة

00:09:34.485 --> 00:09:35.634
وهرنجعله تاني

00:09:35.985 --> 00:09:39.717
بغض النظرالخواطر دية
والتفكير فيها حيوصلك لفين

00:09:39.717 --> 00:09:41.676
وبغض النظر عن رايك في هوبس

00:09:41.676 --> 00:09:44.788
هتلاقى ناس كتير جدا
عندها نفس أفكار هوبز

00:09:44.788 --> 00:09:47.993
من اول بتوع
"مش أحسن ما نكون زى سوريا و العراق"

00:09:47.993 --> 00:09:50.790
"و "أنت عايز تولع البلد يعنى؟
"و " أنا أو الفوضى

00:09:50.790 --> 00:09:55.237
و "ولا يوم من أيامك يا مبارك
"ولا يا بن على ولا يا قذافي

00:09:55.237 --> 00:09:58.274
هما كانوا حرامية
وكل واحد فيهم ديكتاتور

00:09:58.274 --> 00:10:00.920
مفيش كلام
بس كانوا عارفين يمسكوا البلد

00:10:00.920 --> 00:10:02.828
وأهى الدنيا خربت
من ساعة ما مشيوا

00:10:02.828 --> 00:10:05.796
كل الكلام ده بنسمعو من الناس وموجود
في الشارع حوالينا

00:10:05.796 --> 00:10:09.510
وده لي يخالينا نحط هوبس
في خلطة ام السياسة بتاعتنا

00:10:09.746 --> 00:10:13.323
لو عجبك فكر هوبز
ومقتنع بفكرة انا او الفوضى

00:10:13.323 --> 00:10:15.304
وعلشان الاستقرار وعجلة الانتاج

00:10:15.304 --> 00:10:16.864
إعمل
share and like and subscribe

00:10:17.064 --> 00:10:20.006
عشان نكملك بقية الخلطة
بتاعت أم السياسة بتاعتنا

00:10:20.006 --> 00:10:22.452
اما بقى لو معجبكش فكر هوبس

00:10:22.452 --> 00:10:26.258
وشايف ان الموضوع ده مش مزبوط
واكيد في حاجة احسن من كده

00:10:26.401 --> 00:10:27.938
بردو اعمل
share and like and subscribe

00:10:27.938 --> 00:10:29.973
علشان نشوف الموضوع حيوصلنا لفين

00:10:29.973 --> 00:10:30.798
.نشوفكو الحلقة الجاية


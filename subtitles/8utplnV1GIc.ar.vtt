WEBVTT
Kind: captions
Language: ar

00:00:10.640 --> 00:00:13.500
البيبي اول ما بيتولد بيبقى في في جسمه شوية حاجات

00:00:13.500 --> 00:00:15.280
ممكن تبقى بالنسبة لينا غريبة شوية

00:00:15.280 --> 00:00:17.560
او شكلها مش حلو فا بنقلق منها

00:00:17.560 --> 00:00:21.140
ولكن هي في الحقيقة حاجات طبيعية وبتروح مع الوقت

00:00:21.300 --> 00:00:26.040
هنعرف في الفيديو ده ايه هي اهم  الخواص الجسدية اللي البيبي بيتولد بيها

00:00:26.280 --> 00:00:28.980
اول حاجة هنتكلم عليها هي الوزن

00:00:29.160 --> 00:00:35.820
وزن البيبي عند الولادة بيبقى بيتراوح تقريبا ما بين 2.7 كجم ل 4.5 كجم

00:00:35.840 --> 00:00:39.500
و من المتوقع ان في خلال ال10 ايام الاولى من عمره

00:00:39.640 --> 00:00:43.100
بيفقد حوالي من 5 ل 10 ٪ من وزنه

00:00:43.240 --> 00:00:46.980
ودا بيبققى عشان البيبي كان بقاله فترة طويلة عايش في مياه

00:00:46.980 --> 00:00:51.180
وكمان اتعرض جسمه لضغط اثناء خروجه من قناة التوليد

00:00:51.180 --> 00:00:56.840
فا بيتولد جسمه محمل بمياه وسوائل غريبة بيفقدها في خلال الايام الاولى

00:00:56.980 --> 00:01:00.640
بالرضاعة المنتظمة بيستعيد البيبي الوزن اللي فقده في الاول

00:01:00.820 --> 00:01:04.600
ويبتدي يزيد وزنه بالمعدل الطبيعي وهو

00:01:04.600 --> 00:01:07.040
المفروض في خلال ال3 الشهور الاولى

00:01:07.040 --> 00:01:10.420
يبقى ما بين كيلو الا ربع لكيلو في الشهر

00:01:10.420 --> 00:01:15.000
و في الثلاث شهور الثانية ما بين نص كيلو لكيلو الا ربع في الشهر

00:01:15.000 --> 00:01:16.600
بالنسبة لطول الولادة...

00:01:16.600 --> 00:01:20.520
فهو تقريباً بيتراوح ما بين 38 ل 50 سم

00:01:20.520 --> 00:01:24.600
اما محيط رأس البيبي فبيبقى تقريباً 34 سم

00:01:24.780 --> 00:01:28.680
عايزين نعرف بردو شكل رأس البيبي بتبقى عاملة ازاي اول ما بيتولد

00:01:28.940 --> 00:01:31.460
اول حاجة هتاخدي بالك منها في شكل راسه

00:01:31.460 --> 00:01:34.520
ان هي واخده شكل مضغوط شوية وممطوط

00:01:34.520 --> 00:01:37.760
وده جاي تاني برده من الضغط اللي الرأس اتعرضت له

00:01:37.760 --> 00:01:41.420
اثناء عملية الولادة وبالذات لو ولادة طبيعية

00:01:41.420 --> 00:01:44.260
كل ما البيبي هيكبر شكل الرأس هتبتدي تاخد

00:01:44.260 --> 00:01:46.380
الشكل الطبيعي اللي احنا متعودين عليه

00:01:46.380 --> 00:01:49.380
في حاجة بردو مهمة جدا موجودة في رأس البيبي

00:01:49.380 --> 00:01:52.880
وهي مناطق طرية او لينة موجودة في رأسه

00:01:53.060 --> 00:01:56.960
بيبقى فيه منطقتين واحدة موجودة في رأس البيبي من ورا

00:01:56.960 --> 00:02:02.180
ودي  بتبقى صغيرة وبتلم  تقريباً في خلال 3 شهور من عمر البيبي

00:02:02.180 --> 00:02:06.980
في واحدة كمان بتبقى موجودة من قدام ودي بتبقى كبيرة شوية حوالي 4 سم

00:02:06.980 --> 00:02:12.760
وبتاخد حوالي من 9 ل 18 شهر لغاية ما تلم تماما في رأسه

00:02:12.940 --> 00:02:16.940
المناطق دي موجودة علشان تساعد شوية في تشكيل الرأس اثناء خروجها

00:02:16.940 --> 00:02:20.180
من قناة التوليد فا تسهل في عملية الولادة

00:02:20.540 --> 00:02:25.380
في كل مرة هتروحي فيها لدكتور الاطفال الدكتورهيفحص المنطقتين دول

00:02:25.380 --> 00:02:29.520
علشان يتأكد ان هما بيصغروا مع الوقت ودي بردو بتبقى علامة

00:02:29.520 --> 00:02:33.120
على نمو الجمجمة ورأس البيبي بشكل مظبوط

00:02:33.460 --> 00:02:36.720
رأس البيبي بردو هي اكبر واثقل جزء في جسمه

00:02:36.720 --> 00:02:40.680
فهي تقريبا بتمثل 25٪ من وزنه

00:02:40.680 --> 00:02:44.420
مع كمان العلم ان مفيش لسه رقبة تمسك الراس دي

00:02:44.420 --> 00:02:46.180
بتبقى بس موجود تنية الرقبة

00:02:46.180 --> 00:02:49.540
فا لازم في أي وقت من الأوقات واحنا شايلين البيبي

00:02:49.540 --> 00:02:53.500
نبقى دايما ساندين راسه عشان ما تتحركش في اتجاهات مختلفة

00:02:53.500 --> 00:02:55.700
وده طبعاً بيبقى خطرعلى البيبي

00:02:55.760 --> 00:02:59.460
بالنسبة لعين البيبي اكتر حاجة بتبقى ظاهرة فيها هي التنفيخ

00:02:59.460 --> 00:03:03.600
لدرجة ساعات بنبقى مش عارفين البيبي مفتح عينه ولا مغمضها

00:03:03.940 --> 00:03:06.860
والتنفيخ ده بردو جاي من السوائل المحملة في جسمه

00:03:06.860 --> 00:03:11.380
ولكن في خلال ايام هيقل تماما وتبتدي عينه تظهر بشكل واضح


WEBVTT
Kind: captions
Language: ar

00:00:06.033 --> 00:00:10.333
بسم الله الرحمن الرحيم وحلقة جديدة
افهم ولادك صح

00:00:10.333 --> 00:00:14.666
برنامج بيكلم الآباء والأمهات ازاي نتعامل مع ولادنا

00:00:14.666 --> 00:00:18.966
في أخطار الحياة، في مشاكل الحياة، في احتياجاتهم

00:00:18.966 --> 00:00:23.299
في طريقة تفكيرهم
ازاي نتعامل تحديدا مع سن المراهقة

00:00:23.300 --> 00:00:27.366
من سن 11 لسن 17
ولاد وبنات

00:00:27.366 --> 00:00:30.266
لازم نتعلم
كفاية فهلوة

00:00:30.266 --> 00:00:32.799
كفاية أن احنا نقول ما انا سمعت من هنا ومن هنا

00:00:32.800 --> 00:00:35.933
عشان كدا قلنا
أحنا كمان لازم نروح المدرسة

00:00:35.933 --> 00:00:38.266
مش ولادنا بس الي يروحوا المدرسة

00:00:38.266 --> 00:00:40.799
دا أحنا محتاجين نروح المدرسة انا وانتو

00:00:40.800 --> 00:00:43.366
محدش استاذ ومحدش تلميذ

00:00:43.366 --> 00:00:46.399
أنما انا وأنتو بنتعلم في مدرسة الحياة

00:00:46.400 --> 00:00:50.600
في مدرسة العلم
ازاي نتعامل مع ولادنا ازاي نفهمهم صح

00:00:50.600 --> 00:00:52.933
حلقة النهاردة عن الإنترنت

00:00:52.933 --> 00:00:57.366
الإنترنت عالم يعيش فيه ولادنا
عالم كبير

00:00:57.366 --> 00:01:03.266
كتير من الآباء مش مدركين ابعاد العالم ده زي ما ولادنا مدركينه

00:01:03.266 --> 00:01:09.932
أنا شخصيا لما بيبوظ التليفون بتاعي أو لما بيكون في عندي في اي حاجة في تكنولوجي فيها مشكلة بروح لولادي

00:01:09.933 --> 00:01:14.933
هما جيل نشأ على التكنولوجي من أول يوم

00:01:14.933 --> 00:01:20.033
الفرق بسيط جدا الفرق أن أنا شهادة ميلادي وحضرتك شهادة ميلادك كانت مانيوال

00:01:20.033 --> 00:01:22.999
وهما شهادة ميلادهم كمبيوتر

00:01:23.000 --> 00:01:28.400
فالنتيجة أن هو مولود كدا
دي حياته

00:01:28.400 --> 00:01:32.866
الإنترنت له فوائد كبيرة أوي لكن كمان له مضار كبيرة

00:01:32.866 --> 00:01:37.532
أزاي تستفيد وتخلي ابنك يستفيد من النت

00:01:37.533 --> 00:01:40.733
معروفة كلنا عارفين
 اه أبني هيستفيد

00:01:40.733 --> 00:01:44.433
لكن ازاي تحميه من مشاكل الإنترنت؟

00:01:44.433 --> 00:01:47.933
ازاي تحمي بنتك من مشاكل الإنترنت؟

00:01:47.933 --> 00:01:51.433
ازاي أنتي كأم تبقي مطمنه على ابنك وبنتك؟

00:01:51.433 --> 00:01:54.366
أن هما محميين من مشاكل الإنترنت

00:01:54.366 --> 00:01:57.299
خليني أقول عشان نبقا بنقول كلام محدد جدا

00:01:57.300 --> 00:02:03.166
هناك ست مخاطر كبرى
أخطر ست حاجات

00:02:03.166 --> 00:02:09.032
بتحصل للشباب على الإنترنت خاصة في السن الأصغر
الي هوا كام؟

00:02:09.033 --> 00:02:11.099
من 10 ل 14 ولاد وبنات

00:02:11.100 --> 00:02:17.733
واحد: المواقع الإباحية وإدمان خطير ممكن يدمر مستقبله

00:02:17.733 --> 00:02:22.299
بكثرة الدخول ومعرفة ازاي يدخل على المواقع الإباحية

00:02:22.300 --> 00:02:26.366
اتنين: البلطجة الألكترونية
يعني ايه البلطجة الإلكترونية؟

00:02:26.366 --> 00:02:29.599
استغلال الأطفال، تجنيدهم، تهديدهم

00:02:29.600 --> 00:02:35.033
قصة رهيبة في انجلترا حصلت سنة 2014

00:02:35.033 --> 00:02:38.599
حوالي الفين طفل

00:02:38.600 --> 00:02:43.533
تم تهديدهم بناس دخلوا على الإنترنت

00:02:43.533 --> 00:02:47.966
وبدؤوا يتعاملوا معاهم ويوعدوهم بحاجات ويوروهم صور اباحية

00:02:47.966 --> 00:02:52.766
وبعدين يقولولهم كذا وبعدين يطلبوا منهم هاتلي من أبوك فلوس كذا

00:02:52.766 --> 00:02:59.332
والقصة انتشرت ونزلت في الجرايد وكانت مأساة مخيفة لأن الأطفال عاشوا تحت بلاكميل

00:02:59.333 --> 00:03:03.033
أن هما حد ماسك عليهم ذله وهما في سن صغير جدا

00:03:03.033 --> 00:03:05.499
عن طريق الإنترنت
بلطجة الكترونية

00:03:05.500 --> 00:03:09.366
تلاتة: من مخاطر الإنترنت خطف الأطفال

00:03:09.366 --> 00:03:14.299
ايوا لأن الطفل وهوا مش واخد باله بيحدد وهوا بيكتب لأصحابه

00:03:14.300 --> 00:03:19.300
مكانه فين وهوا مين ورايح فين ومش بعيد يحط تليفونه

00:03:19.300 --> 00:03:21.733
ايوا خطف الأطفال ممكن يتم عن طريق الإنترنت

00:03:21.733 --> 00:03:24.166
أربعة: التطرف

00:03:24.166 --> 00:03:31.499
يا جماعة الجماعات المتطرفة معدتش بتجند الشباب عن طريق المسجد

00:03:31.500 --> 00:03:34.366
دا كان زمان
دلوقتي عن طريق شات على الإنترنت

00:03:34.366 --> 00:03:40.966
تبدأ الأفكار المتطرفة
تبدأ بتحبيبه بأشياء في الدين

00:03:40.966 --> 00:03:45.299
وبعدين يبدأ يدخل معاه يدخل معاه لغاية ما تفاجؤوا

00:03:45.300 --> 00:03:50.233
وتلافي آباء كتير يقلك أنا مش عارف أنا ابني ازاي تطرف
أنا مش عارف ازاي سافر كذا

00:03:50.233 --> 00:03:53.633
وشارك مع التطرف الفلاني

00:03:53.633 --> 00:03:55.766
ابتدا من عن طريق الإنترنت

00:03:55.766 --> 00:03:59.832
الحاجة الخامسة الي ممكن تحصل عن طريق الإنترنت

00:03:59.833 --> 00:04:06.733
من المخاطر الي بيتعرض لها أبنك وبنتك: سرقة معلوماتك أنت كأب أو كأم

00:04:06.733 --> 00:04:12.366
هوا ابنك عاوز يشتري لعبة من على الآب ستور وبيستخدم بطاقتك

00:04:12.366 --> 00:04:15.299
وبيستخدم بيدخل على الكريديت كارد بتاعك

00:04:15.300 --> 00:04:19.700
ويقلك ويقعد يتحايل عليك وانت مش واخد بالك أو ياخد وأنت متعرفش

00:04:19.700 --> 00:04:24.133
وطبعا لازم يسألك عشان يعرف وبعدين بعد شوية يتعود على الحكاية دي

00:04:24.133 --> 00:04:27.599
وبعدين تتسرق أنت حساباتك عن طريق الإنترنت

00:04:27.600 --> 00:04:31.633
سادس حاجة ممكن تحصل: الإدمان

00:04:31.633 --> 00:04:34.899
إدمان ايه المخدرات؟
لأ إدمان الإنترنت

00:04:34.900 --> 00:04:38.200
وفيه كبار مدمنين للأنترنت فما بالك بالأولاد الصغيرين

00:04:38.200 --> 00:04:43.200
شفتوا يا جماعة المشكلة فين وست حاجات خطيرة قد أيه

00:04:43.200 --> 00:04:44.700
طب والحل ايه؟

00:04:44.700 --> 00:04:49.666
فيه آباء يا جماعة فلسفتها
أنا واثق في ابني

00:04:49.666 --> 00:04:54.932
يعم الدنيا مش كدا
أنا مديهم كل الأجهزة في ايدهم أنا ابني متربي صح

00:04:54.933 --> 00:05:00.199
موضوع مش موضوع تربية صح
الموضوع موضوع فيه حاجات اكبر من قدراته

00:05:00.200 --> 00:05:03.033
من سنة 10 لسن 14

00:05:03.033 --> 00:05:09.366
غلط أنك تقول أنا مش مراقب كل حاجة بتحصل لأبني على الإنترنت

00:05:09.366 --> 00:05:14.666
ايوا الرقابة، أنا اكتر واحد يا جماعة مؤمن  بالحرية ولازم تدوا مساحات لولادنا

00:05:14.666 --> 00:05:19.099
لكن في حاجة زي كدا لازم يبقا فيه رقابة

00:05:19.100 --> 00:05:20.600
ويبقا السؤال

00:05:20.600 --> 00:05:24.166
وازاي اراقب ولادي على الإنترنت؟

00:05:24.166 --> 00:05:26.899
مطلوب منك أربع حاجات تنفذهم

00:05:26.900 --> 00:05:32.966
واحد: تحدد مدد محددة لاستخدام الإنترنت في البيت

00:05:32.966 --> 00:05:35.999
جدول يعني من الأخر
أنا بتكلم من هنا بقا ايه؟

00:05:36.000 --> 00:05:38.433
خلي بالكو يجماعة الحلقات دقيقة جدا

00:05:38.433 --> 00:05:41.666
أنت ما تقدرش تعمل كدا مع ابنك الي عند 15 سنة و16 سنة

00:05:41.666 --> 00:05:46.032
ولا تقدري تعملي كدا بنتك الي عندها 16 سنة و17 سنة
ما ينفعش خلاص

00:05:46.033 --> 00:05:50.399
أنا بتكلم من 10 ل 14 عشان يبقا كلام علمي محدد

00:05:50.400 --> 00:05:56.000
نقدر نسيطر شوية أنا عارف أنها صعبة بس نقدر نسيطر شوية جدول وساعات محددة في اليوم

00:05:56.000 --> 00:06:02.100
بأصرار شديد ليه؟
عشان الفترة دي فترة متشافة متحددة

00:06:02.100 --> 00:06:09.966
أنت ضامنها هيبقا حاسس أن هوا فيه ورقة وقلم الدنيا مش متسابة

00:06:09.966 --> 00:06:11.366
نمرة اتنين

00:06:11.366 --> 00:06:20.766
نمرة اتنين: من حقك كأب ومن حقك كأم انك تدخل على تليفون أبنك أو على اللابتوب بتاع أبنك

00:06:20.766 --> 00:06:24.699
عشان تعرف أي حاجة أنت عايز تعرفها في السن دا

00:06:24.700 --> 00:06:30.533
من 10 ل 14 معلش يا جماعة خدوني كدا بالراحة

00:06:30.533 --> 00:06:34.033
أولا مش هتعمل كدا غصب عنهم
دا باتفاق

00:06:34.033 --> 00:06:38.866
أيوا أنا من حقي أننا أدخل ومش من وراه غلط من وراه

00:06:38.866 --> 00:06:43.566
يعني لا هوا من غير ما هو يحس ولا هو تقوم شادد التليفون بالعافية

00:06:43.566 --> 00:06:48.266
قعدة اتفاق أنا من حقي أعمل كدا
وخليني أقلكوا نكتة

00:06:48.266 --> 00:06:56.366
تسعين في المية من الأزواج العرب بمزاجه أو من غير مزاجه مراته بتتفرج على التليفون بتاعه

00:06:56.366 --> 00:06:59.566
عشان تشوفه ماشي ازاي وبيعمل ايه

00:06:59.566 --> 00:07:04.966
غصب عنه بقا، هوا موافق، تحت الضغط ويسلملها التليفون ويبقا حاسس أنه داخل الأمتحان

00:07:04.966 --> 00:07:07.199
رجالة كتير في العالم العربي كدا هو

00:07:07.200 --> 00:07:08.466
كويس؟

00:07:08.466 --> 00:07:11.532
دا مع الرجالة مع الكبار ما نعملش كدا مع الأطفال؟

00:07:11.533 --> 00:07:14.599
ما نعملش كدا مع ولادنا؟
أيوا

00:07:14.600 --> 00:07:17.666
هتقولي ما هو شاطر يخبي حاجات
صح ممكن يخبي حاجات

00:07:17.666 --> 00:07:20.732
بس هتحميه من حاجات هو مش عارفها

00:07:20.733 --> 00:07:24.199
لأنك هتشوف حاجات الولد دا واخدك على سكة تطرف

00:07:24.200 --> 00:07:27.866
خلي بالك أنت حطيت عنوانك

00:07:27.866 --> 00:07:33.466
فاهمين؟ بس يا جماعة برضو في نمرة اتنين ما تبالغش في استخدام حقك

00:07:33.466 --> 00:07:37.632
يعني أيه؟ حقي!! فبقا عمال بقا فطست الولد

00:07:37.633 --> 00:07:40.466
طول النهار ماسك تليفونه دي مش طريقة دي

00:07:40.466 --> 00:07:43.299
التوازن حلو يا جماعة التوازن حلو
دي نمرة اتنين

00:07:43.300 --> 00:07:46.966
نمرة تلاتة: أسأل على تكنولوجيا

00:07:46.966 --> 00:07:51.099
تخليك تعرف هما بيشوفوا ايه من غير ما تمسك تليفونه

00:07:51.100 --> 00:07:55.266
ازاي بقا؟
لأ مش هقولهالك هنا في البرنامج

00:07:55.266 --> 00:07:59.199
أنت تدور على حد شاطر في التكنولوجيا وتقوله أنا عندي مشكلة ساعدني فيها

00:07:59.200 --> 00:08:04.766
ابني عنده 11 سنة بنتي عندها 10 سنين
أنا عايز أعرف بتشوف ايه على الإنترنت

00:08:04.766 --> 00:08:10.832
عايز اعرف بتستخدم تليفونها في ايه
اديني طريقة ابقا عارف هوا بيعمل ايه دي الطريقة التالتة

00:08:10.833 --> 00:08:16.899
الطريقة الرابعة والأخيرة والهامة، لأ مش الأخيرة الحقيقة القبل الأخيرة هما طلعوا خمسة مش اربعة

00:08:16.900 --> 00:08:23.100
الطريقة الرابعة والهامة جدا جدا جدا وبقولها في كل حلقة وهفضل اقولها في كل حلقة

00:08:23.100 --> 00:08:26.333
الأب الصديق والأم الصديقة

00:08:26.333 --> 00:08:30.599
والله العظيم لو صاحبت ولادك، لو بقيتوا صحاب أنت وهما

00:08:30.600 --> 00:08:34.000
عشان كدا دي كانت أول حلقة يا ريت تشوفوها تاني

00:08:34.000 --> 00:08:38.800
فكرة الأب الصديق والأم الصديقة
لو بقيتوا صحاب هيحكوا

00:08:38.800 --> 00:08:41.266
من غير بقا ما تخش وتشوف

00:08:41.266 --> 00:08:44.666
هتقوليلها ما انتو صحاب
تعالي نلعي جيم سوا

00:08:44.666 --> 00:08:48.732
تعالي أنا وأنتي على التليفون نعمل كذا احكيلي بقا بتشوفي ايه وريني بقا صحاب

00:08:48.733 --> 00:08:52.066
يا جماعة الأب الصديق والأم الصديقة

00:08:52.066 --> 00:08:55.932
هما الحل الوحيد لأولادنا في الزمن الي احنا عايشين فيه

00:08:55.933 --> 00:08:57.499
الرقابة صعبة جدا

00:08:57.500 --> 00:09:01.166
أفضل طريقة للرقابة أنك تبقا صاحبه

00:09:01.166 --> 00:09:06.999
خمسة والأخيرة أنك توازن
عايز تحمي ولادك من الإنترنت؟ من مساوئ الإنترنت؟

00:09:07.000 --> 00:09:12.333
التوازن ودي قالهالي دكاترة كتير في العالم العربي وفي الغرب

00:09:12.333 --> 00:09:17.799
التوازن بين المجهود العضلي والمجهود الذهني على الإنترنت

00:09:17.800 --> 00:09:23.966
الأطباء بينصحوا بأيه؟
أيه اكتر حاجة صحية لولادنا؟ ساعة لساعة

00:09:23.966 --> 00:09:26.732
كل ما يحط ساعة نت حط قدامها ساعة رياضة

00:09:26.733 --> 00:09:30.133
ضرورة قوم العب رياضة، انزل اجري

00:09:30.133 --> 00:09:33.733
طيب عملتها مع ابني عمر فرقت كتير جدا

00:09:33.733 --> 00:09:36.299
طب هوا عاوز يزود ساعة للأنترنت

00:09:36.300 --> 00:09:42.466
يبقا تزود ساعة رياضة فتلعب ساعة رياضة الأول وبعدين تزود الي أنت عايزه

00:09:42.466 --> 00:09:46.632
ايه رأيكم؟
ست مخاطر للأنترنت في منتهى الخطورة

00:09:46.633 --> 00:09:51.833
وخمس حلول يا آباء ويا أمهات بالذات في سن 10 ل 14

00:09:51.833 --> 00:09:54.933
عشان نحمي ولادنا من مخاطر الإنترنت

00:09:54.933 --> 00:09:59.133
أتمنى الحلقة دي تكون مفيدة ليكم وأشكركم جدا واشوفكوا في حلقة جديدة

00:09:59.133 --> 00:10:01.499
والسلام عليكم ورحمة الله وبركاته


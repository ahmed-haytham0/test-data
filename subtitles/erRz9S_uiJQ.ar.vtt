WEBVTT
Kind: captions
Language: ar

1
00:00:02.840 --> 00:00:15.720
في الفيديو ده هنتكلم على تصنيف الأشكال الثلاثية الأبعاد، هنعرف إيه هي الأشكال الثلاثية الأبعاد، وإزاي بنصنّفها، وإيه هو الوجه والرأس والحرف بتوع الأشكال الثلاثية الأبعاد.

2
00:00:16.640 --> 00:00:49.400
الأشكال الثلاثية الأبعاد هي مجسّمات لها طول وعرض وارتفاع؛ يعني علب الهدايا دي لها طول وعرض وارتفاع، ودي لها طول وعرض وارتفاع، وكل شكل مِ الأشكال الثلاثية الأبعاد دي بيبقى لها اسم؛ يعني الأشكال اللي قدامنا دي اسمها متوازي مستطيلات، وفيه المكعب، وفيه المخروط، وفيه الهرم، وفيه الأسطوانة، وفيه الكرة.

3
00:00:49.400 --> 00:00:58.240
هنتكلم في الفيديو ده إزاي نصنّف المجسّمات دي على حسب عدد الأوجه والأضلاع والرؤوس.

4
00:00:59.480 --> 00:01:06.960
عايزين نعرف إيه هي الأوجه، وإيه هي الأضلاع اللي هي بنقول عليها الأحرف، وإيه هي الرؤوس.

5
00:01:07.280 --> 00:01:22.920
أول حاجة الوجه، الوجه ده سطح مستوي، يعني السطح اللي لونه غامق ده ده سطح مستوي بنقول عليه وجه.

6
00:01:23.160 --> 00:01:25.800
وكمان ده وجه، وكمان ده وجه.

7
00:01:27.000 --> 00:01:49.200
وفي أسطح مستوية إحنا مش شايفينها دي كمان أوجه، فمكعب التلج اللي قدامنا ده له ستة أوجه؛ ده واحد واتنين وتلاتة، وفيه واحد تحت إحنا مش شايفينه أربعة، وواحد في الجنب هنا مش شايفينه ده خمسة، فيه واحد هنا كمان ستة.

8
00:01:50.360 --> 00:02:15.360
تاني حاجة عايزين نعرفها الحرف، الحرف ده تقاطع وجهين، يعني الوجه رقم واحد ده، والوجه رقم اتنين بيتقاطعوا في الحرف ده، الوجه رقم واحد ورقم تلاتة بيتقاطعوا في الحرف ده، الوجه رقم اتنين والوجه رقم تلاتة بيتقاطعوا في الحرف ده، وهكذا.

9
00:02:16.440 --> 00:02:24.880
لو عدينا عدد التقاطعات بين الأوجه في المكعب هنلاقيها اتناشر تقاطع، يعني اتناشر حرف.

10
00:02:26.480 --> 00:02:56.880
هنعرف كمان الرأس، وده بيبقى عبارة عن نقطة لالتقاء تلات أحرف أو أكتر؛ يعني الرأس هنا في المكعب اللي قدامنا ده تقاطع الحرف ده والحرف ده والحرف ده، هيتقاطعوا كلهم في نقطة هنا، والحرف ده والحرف ده والحرف ده هيتقاطعوا في نقطة هنا، دي بنسميها رأس.

11
00:02:58.240 --> 00:03:03.840
ولو عدينا رؤوس المكعب هنلاقيهم تمن رؤوس.

12
00:03:04.040 --> 00:03:21.520
يبقى لو عرفنا الست أوجه والاتناشر حرف والتمن رؤوس، يبقى نعرف إن ده مكعب، وممكن كمان يبقى متوازي مستطيلات.

13
00:03:22.800 --> 00:03:30.360
نشوف عدد أوجه وعدد أحرف ورؤوس بعض الأشكال الثلاثية الأبعاد.

14
00:03:31.080 --> 00:03:46.680
الأشكال اللي قدامنا دي: المكعب ده شكله، عدد الأوجه زي ما قلنا ستة أوجه، وعدد الأحرف اتناشر حرف، وعدد الرؤوس تمنية.

15
00:03:46.920 --> 00:03:56.560
متوازي المستطيلات ده شكله، وزي بالظبط المكعب ستة أوجه، واتناشر حرف، وتمن رؤوس.

16
00:03:56.880 --> 00:04:14.840
لكن الهرم بيختلف، هنعد عدد الأوجه هنلاقي هنا أربعة على شكل مثلثات، وواحد تحت على شكل مربع، يبقى خمسة أوجه.

17
00:04:15.240 --> 00:04:31.080
هنعد عدد الأحرف هنلاقيهم تمنية؛ واحد اتنين تلاتة أربعة خمسة ستة سبعة، وواحد مش شايفينه ورا، تمنية.

18
00:04:32.440 --> 00:04:35.280
الرؤوس خمس رؤوس.

19
00:04:40.200 --> 00:04:59.920
هنشوف كمان أشكال تانية، فيه كمان الكرة، وفيه الأسطوانة، والمخروط، الكرة ما فيهاش أسطح مستوية، يبقى عدد الأوجه صفر، وكمان ما فيش أحرف؛ لأن ما فيش أسطح مستوية، ويبقى فيها تلاقي، يبقى معنى كده إن ما فيش كمان حرف.

20
00:05:00.840 --> 00:05:05.920
والرؤوس؛ ما فيش أحرف، وما فيش أوجه؛ يبقى ما فيش رؤوس.

21
00:05:06.520 --> 00:05:13.680
الأسطوانة ما فيهاش غير سطحين مستويين؛ اللي هو اللي فوق ده، واللي زيه تحت يبقى عدد الأوجه اتنين.

22
00:05:15.000 --> 00:05:31.720
وما فيش تلاقي أوجه، يبقى ما فيش أحرف، وكمان ما فيش رؤوس المخروط ما فيهوش غير سطح مستوي واحد تحت، يبقى عدد الأوجه واحد، وما فيش تلاقي أوجه يبقى ما فيش أحرف.

23
00:05:32.600 --> 00:05:37.720
لكن فيه رأس واحد بس هنا، يبقى عدد الرؤوس واحد.

24
00:05:37.720 --> 00:05:57.040
كده عرفنا تصنيف الأشكال الثلاثية الأبعاد على حسب الأوجه والأحرف والرؤوس؛ هنعرف إزاي نصنف الأشكال الثلاثية الأبعاد لو قال لنا عدد الأوجه والأحرف والرؤوس.

25
00:05:58.760 --> 00:06:05.040
شكل له أربع أوجه مثلثية الشكل، تمن أحرف، خمس رؤوس، يبقى الشكل إيه؟

26
00:06:05.680 --> 00:06:07.680
يبقى الشكل هرم.

27
00:06:10.000 --> 00:06:13.520
أنا مجسم ليس لي أوجه ولا أحرف ولا رؤوس فمن أنا؟

28
00:06:14.560 --> 00:06:20.720
المجسم اللي مالوش أوجه ولا أحرف ولا رؤوس هو كرة.

29
00:06:20.920 --> 00:06:24.400
إيه هو المجسم اللي له وجه دائري واحد؟

30
00:06:24.640 --> 00:06:26.080
هو المخروط.

31
00:06:28.040 --> 00:06:32.480
والمجسم اللي له وجهان دائريان، هي الأسطوانة.

32
00:06:33.080 --> 00:06:50.760
اتكلمنا في الفيديو ده عن تصنيف الأشكال الثلاثية الأبعاد، وعرفنا إيه هو الوجه، وإيه هو الحرف، وإيه هي الرأس؛ الوجه هو سطح مستوي، الحرف هو تقاطع وجهين، الرأس هي نقطة التقاء التلات أحرف أو أكتر.

33
00:06:51.840 --> 00:07:00.240
وعرفنا إزاي لما يقولنا عدد الأوجه وشكلها وعدد الأحرف والرؤوس، ممكن نعرف إيه اسم الشكل.


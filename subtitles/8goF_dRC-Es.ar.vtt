WEBVTT
Kind: captions
Language: ar

1
00:00:02.000 --> 00:00:04.400
هنتكلّم عن إيجاد حجم المجسَّمات المركَّبة.

2
00:00:05.520 --> 00:00:07.000
في الفيديو ده، هنعرف مفهوم الحجم.

3
00:00:07.480 --> 00:00:09.520
وهنعرف حجم المنشور، وإزّاي نوجده.

4
00:00:10.080 --> 00:00:12.600
وهنعرف إيه هي الأسطوانة، وإزّاي نوجد حجمها.

5
00:00:13.120 --> 00:00:16.840
وكمان هنعرف إيه هي المجسَّمات المركّبة، وإزّاي نوجد حجمها.

6
00:00:17.960 --> 00:00:22.680
بالنسبة لمفهوم الحجم، فالحجم هو مقدار الحيّز اللي بيشغله الجسم في الفراغ.

7
00:00:23.600 --> 00:00:28.480
وبنقيس الحجم بالوحدات المكعَّبات، زيّ السنتيمترات المكعَّبة، والأمتار المكعّبة.

8
00:00:29.560 --> 00:00:31.160
بعد كده هنشوف حجم المنشور.

9
00:00:32.280 --> 00:00:44.040
لو رمزنا لحجم المنشور بالرمز ح، فهيبقى حجم المنشور ح يساوي حاصل ضرب مساحة قاعدته، واللي هنرمز لها بالرمز م، في ارتفاعه، اللي هنرمز له بالرمز ع.

10
00:00:45.120 --> 00:00:50.120
والمقصود بارتفاع المنشور المسافة العمودية، أو البعد العمودي بين القاعدتين بتوع المنشور.

11
00:00:51.160 --> 00:00:56.120
بعد كده هنستخدم الرموز اللي عندنا؛ علشان نكتب الصيغة الرياضية أو القاعدة بتاعة حجم المنشور.

12
00:00:57.080 --> 00:01:06.880
فهتبقى الصيغة الرياضية لحجم المنشور هي: ح، واللي هي حجم المنشور، يساوي م، واللي هي مساحة القاعدة، في ع، واللي هو الارتفاع.

13
00:01:07.720 --> 00:01:09.760
يعني هيبقى ح تساوي م ع.

14
00:01:11.360 --> 00:01:13.520
بعد كده هنشوف مثال على إيجاد حجم المنشور.

15
00:01:14.760 --> 00:01:17.600
عندنا في المثال شكل عبارة عن منشور رباعي.

16
00:01:17.840 --> 00:01:19.320
وأوجهه عبارة عن مستطيلات.

17
00:01:19.680 --> 00:01:21.080
والمطلوب إن إحنا نوجد حجمه.

18
00:01:22.200 --> 00:01:26.120
بالنسبة لحجم المنشور، فهو بيساوي حاصل ضرب مساحة قاعدته في ارتفاعه.

19
00:01:27.040 --> 00:01:35.640
يعني ح تساوي م ع، بحيث إن ح هو حجم المنشور، وَ م هي مساحة قاعدته، وَ ع هو ارتفاعه.

20
00:01:36.560 --> 00:01:41.440
وبما إن القاعدة بتاعة المنشور على شكل مستطيل، ومساحة المستطيل تساوي طوله في عرضه.

21
00:01:42.240 --> 00:01:52.240
فلو رمزنا لطول المستطيل بالرمز ل، وعرضه بالرمز ض، فهيبقى م، واللي هي مساحة القاعدة، تساوي ل في ض.

22
00:01:54.200 --> 00:02:01.800
بالتالي ح تساوي ل، في ض، في ع.

23
00:02:03.560 --> 00:02:10.120
ولمّا هنرجع للشكل اللي عندنا، هنلاقي ل تساوي تسعة، وَ ض تساوي خمسة، وَ ع تساوي ستة ونصّ.

24
00:02:11.240 --> 00:02:16.840
فهنبدأ نعوّض في العلاقة اللي عندنا؛ مكان ل بتسعة، ومكان ض بخمسة، ومكان ع بستة ونصّ.

25
00:02:18.040 --> 00:02:25.920
فهتبقى ح تساوي تسعة، في خمسة، في ستة ونصّ.

26
00:02:27.920 --> 00:02:32.880
فلمّا هنضرب، هنلاقي ح تساوي ميتين اتنين وتسعين ونصّ.

27
00:02:34.200 --> 00:02:41.440
وبما إن الحجم بيُقاس بالوحدات المكعَّبة، فهيبقى حجم المنشور هو ميتين اتنين وتسعين ونصّ سنتيمتر مكعَّب.

28
00:02:42.640 --> 00:02:44.360
هنشوف مثال كمان نوضّح بيه أكتر.

29
00:02:45.320 --> 00:02:47.680
عندنا في المثال شكل عبارة عن منشور ثلاثي.

30
00:02:48.040 --> 00:02:49.360
والمطلوب إن إحنا نوجد حجمه.

31
00:02:50.480 --> 00:02:57.440
بالنسبة للصيغة الرياضية أو القاعدة بتاعة حجم المنشور هي: ح تساوي م ع، بحيث إن ح بتشير لحجم المنشور.

32
00:02:57.880 --> 00:02:59.760
أمَّا م، فبتشير لمساحة قاعدة المنشور.

33
00:03:00.240 --> 00:03:02.240
أمَّا ع، فبتشير إلى ارتفاع المنشور.

34
00:03:03.160 --> 00:03:06.160
ومن خلال الشكل اللي عندنا، هنلاقي إن قاعدة المنشور عبارة عن مثلث.

35
00:03:06.520 --> 00:03:09.200
ومساحة المثلث تساوي نصّ طول القاعدة في الارتفاع.

36
00:03:10.040 --> 00:03:16.800
بالتالي م، واللي هي مساحة القاعدة، تساوي نصّ، في ستة، في سبعة.

37
00:03:17.720 --> 00:03:28.880
فلمّا هنعوّض مكان م في العلاقة اللي عندنا، هنلاقي ح تساوي نصّ، في ستة، في سبعة، في ع.

38
00:03:30.320 --> 00:03:32.400
بالنسبة لـ ع، فهي بتشير لارتفاع منشور.

39
00:03:33.240 --> 00:03:37.840
ومن خلال الشكل اللي عندنا، هنلاقي إن ارتفاع المنشور هو عشرة سنتيمتر.

40
00:03:37.840 --> 00:03:40.640
بالتالي ع تساوي عشرة.

41
00:03:41.800 --> 00:03:53.640
فهنعوّض في العلاقة اللي عندنا مكان ع بعشرة، فهيبقى ح تساوي نصّ، في ستة، في سبعة، في عشرة.

42
00:03:54.960 --> 00:03:58.480
فلمّا هنضرب، هنلاقي ح تساوي ميتين وعشرة.

43
00:03:59.760 --> 00:04:03.000
يعني حجم المنشور يساوي ميتين وعشرة سنتيمتر مكعَّب.

44
00:04:04.080 --> 00:04:07.160
كده إحنا عرفنا إيه هو الحجم، وكمان عرفنا إزّاي نوجد حجم المنشور.

45
00:04:07.520 --> 00:04:09.160
بعد كده هنعرف إيه هي الأسطوانة.

46
00:04:10.160 --> 00:04:12.680
بالنسبة للأسطوانة، فهي عبارة عن مجسَّم ليه قاعدتين.

47
00:04:13.480 --> 00:04:19.800
القاعدتين دول دائريتين، ومتطابقتين، ومتوازيتين، وكمان متصلين مع بعض بجنب منحني.

48
00:04:20.920 --> 00:04:25.840
وعلشان نوجد حجم الأسطوانة، ممكن نستخدم القاعدة أو الصيغة الرياضية: ح تساوي م ع.

49
00:04:26.560 --> 00:04:28.320
لكن القاعدة بتاعة الأسطوانة دايرة.

50
00:04:29.400 --> 00:04:31.800
وعلشان كده لو رمزنا لحجم الأسطوانة بالرمز ح.

51
00:04:32.600 --> 00:04:39.720
فهيبقى حجم الأسطوانة ح هو حاصل ضرب مساحة قاعدتها، واللي هنرمز لها بالرمز م، في ارتفاعها، واللي هنرمز له بالرمز ع.

52
00:04:40.880 --> 00:04:46.880
بالتالي هتبقى الصيغة الرياضية أو القاعدة بتاعة حجم الأسطوانة هي: ح تساوي م في ع.

53
00:04:47.200 --> 00:04:48.960
يعني ح تساوي م ع.

54
00:04:49.400 --> 00:04:54.720
بحيث إن ح هي حجم الأسطوانة، وَ م هي مساحة قاعدتها، وَ ع هو ارتفاعها.

55
00:04:55.880 --> 00:04:58.200
بعد كده هنشوف مثال على إيجاد حجم الأسطوانة.

56
00:04:59.320 --> 00:05:01.160
عندنا في المثال شكل عبارة عن أسطوانة.

57
00:05:01.160 --> 00:05:04.040
عايزين نوجد حجمها، ونقرَّب الناتج لأقرب جزء من عشرة.

58
00:05:05.280 --> 00:05:08.800
من خلال الشكل اللي عندنا، هنلاقي القطر بتاع القاعدة تلتاشر سنتيمتر.

59
00:05:09.760 --> 00:05:16.600
بالتالي هيبقى نصّ قطر القاعدة، واللي هنرمز له بالرمز نق، يساوي ستة ونصّ سنتيمتر.

60
00:05:17.840 --> 00:05:23.280
بالنسبة للقاعدة أو الصيغة الرياضية بتاعة حجم الأسطوانة، فهي: ح تساوي م ع.

61
00:05:24.240 --> 00:05:30.320
بحيث إن ح هي حجم الأسطوانة، وَ م هي مساحة القاعدة بتاعة الأسطوانة، وَ ع هو ارتفاع الأسطوانة.

62
00:05:31.280 --> 00:05:37.680
وبما إن قاعدة الأسطوانة عبارة عن دايرة، فهيبقى م، واللي هي مساحة القاعدة، تساوي 𝜋 نق تربيع.

63
00:05:38.600 --> 00:05:44.920
معنى كده إن ح تساوي 𝜋 نق تربيع ع.

64
00:05:45.960 --> 00:05:51.600
ومن خلال الشكل اللي عندنا، ارتفاع الأسطوانة، واللي بنرمز له بالرمز ع، يساوي عشرين سنتيمتر.

65
00:05:52.720 --> 00:05:57.400
فهنعوّض في العلاقة اللي عندنا مكان نق بستة ونصّ، ومكان ع بعشرين.

66
00:05:58.600 --> 00:06:10.000
بالتالي ح تساوي 𝜋، في ستة ونصّ تربيع، في عشرين.

67
00:06:11.840 --> 00:06:17.200
فلمّا هنستخدم الآلة الحاسبة، علشان نوجد حاصل ضرب 𝜋 في ستة ونصّ تربيع، في عشرين.

68
00:06:18.200 --> 00:06:23.680
هنلاقي إن ح تقريبًا لأقرب جزء من عشرة تساوي ألفين ستمية أربعة وخمسين وستة من عشرة.

69
00:06:24.760 --> 00:06:30.120
بالتالي هيبقى حجم الأسطوانة هو ألفين ستمية أربعة وخمسين وستة من عشرة سنتيمتر مكعَّب تقريبًا.

70
00:06:31.400 --> 00:06:33.320
بعد كده هنعرف إيه هو المجسَّم المركَّب.

71
00:06:34.560 --> 00:06:37.800
المجسَّم المركَّب هو مجسَّم بيتكوّن من أكتر من نوع من المجسَّمات.

72
00:06:38.320 --> 00:06:42.040
وعلشان نوجد حجمه، فإحنا بنقسّمه لمجسَّمات نقدر نجيب حجمها.

73
00:06:43.200 --> 00:06:46.320
هنوضَّح أكتر إزّاي نوجد حجم المجسَّم المركَّب من خلال مثال.

74
00:06:47.680 --> 00:06:51.400
عندنا في المثال، مَيّ بتستخدم خرز مكعَّب الشكل؛ علشان تصنع حليّ.

75
00:06:52.240 --> 00:06:54.400
وكلّ خرزة فيها في الوسط ثقب أسطواني.

76
00:06:54.920 --> 00:06:56.400
ومطلوب نوجد حجم الخرزة.

77
00:06:57.680 --> 00:06:59.480
الشكل اللي عندنا عبارة عن مجسَّم مركَّب.

78
00:06:59.480 --> 00:07:03.120
وعلشان نوجد حجمه، فإحنا هنقسّمه لمجسّمات نقدر نوجد حجمها.

79
00:07:04.160 --> 00:07:06.480
فالخرزة بتتكوَّن من منشور رباعي، اللي هو المكعَّب.

80
00:07:07.280 --> 00:07:08.880
أمَّا المجسَّم التاني، فهو أسطوانة.

81
00:07:10.040 --> 00:07:11.560
بعد كده هنجيب حجم كل مجسَّم.

82
00:07:12.640 --> 00:07:15.000
هنبدأ بحجم المنشور الرباعي، أو حجم المكعَّب.

83
00:07:16.000 --> 00:07:25.560
حجم المنشور الصيغة الرياضية بتاعته هي: ح تساوي م ع، بحيث إن ح بتشير لحجم المنشور، وَ م بتشير إلى مساحة قاعدته.

84
00:07:25.920 --> 00:07:27.760
أمَّا ع، فهي بتشير إلى ارتفاعه.

85
00:07:28.880 --> 00:07:31.040
بالنسبة للمنشور، فالقاعدة بتاعته على شكل مربع.

86
00:07:31.840 --> 00:07:37.400
معنى كده إن م، واللي بتشير إلى مساحة القاعدة، تساوي اتناشر في اتناشر.

87
00:07:39.120 --> 00:07:41.040
أمَّا ارتفاع المنشور، فهو اتناشر ملليمتر.

88
00:07:41.960 --> 00:07:46.320
بالتالي ع، اللي بتشير إلى ارتفاع المنشور، تساوي اتناشر.

89
00:07:47.400 --> 00:07:49.800
فهنعوّض في العلاقة اللي عندنا؛ علشان نجيب حجم المنشور.

90
00:07:50.520 --> 00:07:54.120
هنعوّض مكان م باتناشر في اتناشر، ومكان ع باتناشر.

91
00:07:55.040 --> 00:07:58.600
فهنلاقي ح تساوي اتناشر، في اتناشر، في اتناشر.

92
00:07:59.640 --> 00:08:02.320
فلمّا هنضرب، هنلاقي ح تساوي ألف سبعمية تمنية وعشرين.

93
00:08:03.520 --> 00:08:05.000
بعد كده هنجيب حجم الأسطوانة.

94
00:08:06.040 --> 00:08:13.680
القاعدة أو الصيغة الرياضية بتاعة حجم الأسطوانة هي: ح تساوي م ع، بحيث ح تشير إلى حجم الأسطوانة.

95
00:08:14.080 --> 00:08:16.480
وَ م تشير إلى مساحة القاعدة بتاعة الأسطوانة.

96
00:08:16.920 --> 00:08:19.000
أمَّا ع، فهي بتشير إلى ارتفاع الأسطوانة.

97
00:08:20.040 --> 00:08:23.720
بالنسبة للقاعدة بتاعة الأسطوانة، فهي دايرة قُطْرها اتنين ملليمتر.

98
00:08:24.520 --> 00:08:31.880
وبالتالي هيبقى نصّ قطر القاعدة بتاعة الأسطوانة، واللي هنرمز له بالرمز نق، يساوي واحد ملليمتر.

99
00:08:32.800 --> 00:08:38.520
معنى كده إن م، واللي بتشير إلى مساحة القاعدة بتاعة الأسطوانة، تساوي 𝜋 في واحد تربيع.

100
00:08:39.480 --> 00:08:41.160
أمَّا ع، فتساوي اتناشر.

101
00:08:42.080 --> 00:08:47.200
فهنعوّض في العلاقة اللي عندنا مكان م بـ 𝜋 في واحد تربيع، ومكان ع باتناشر.

102
00:08:48.160 --> 00:08:52.800
فلمّا هنعوّض، هنلاقي ح تساوي 𝜋 في واحد تربيع في اتناشر.

103
00:08:53.760 --> 00:08:57.320
ولمّا هنضرب، هنلاقي ح تقريبًا تساوي سبعة وتلاتين وسبعة من عشرة.

104
00:08:58.320 --> 00:09:07.600
بكده بعد ما أوجدنا حجم المكعَّب أو المنشور الرباعي وحجم الأسطوانة، هنلاقي إن حجم الخرزة يساوي حجم المكعَّب ناقص حجم الثُّقب الأسطواني.

105
00:09:08.480 --> 00:09:13.320
يعني حجم الخرزة تقريبًا يساوي ألف سبعمية تمنية وعشرين ناقص سبعة وتلاتين وسبعة من عشرة.

106
00:09:14.000 --> 00:09:18.680
يعني هيبقى حجم الخرزة تقريبًا يساوي ألف ستمية وتسعين وتلاتة من عشرة ملليمتر مكعَّب.

107
00:09:19.680 --> 00:09:26.120
بالنسبة للإجابة بتاعتنا، واللي هي ألف ستمية وتسعين وتلاتة من عشرة ملليمتر مكعَّب، فهي بتقلّ بمقدار بسيط عن حجم المكعَّب.

108
00:09:26.120 --> 00:09:28.920
اللي هو ألف سبعمية تمنية وعشرين ملليمتر مكعَّب.

109
00:09:29.560 --> 00:09:31.480
ده معناه إن الإجابة بتاعتنا منطقية.

110
00:09:32.680 --> 00:09:34.600
بكده يبقى إحنا في الفيديو ده عرفنا مفهوم الحجم.

111
00:09:34.960 --> 00:09:36.680
وكمان عرفنا إزّاي نوجد حجم المنشور.

112
00:09:37.360 --> 00:09:44.280
وكمان عرفنا إن الأسطوانة عبارة عن مجسَّم له قاعدتين دائريتين متطابقتين، ومتوازيتين، متصلتين مع بعض بجانب منحني.

113
00:09:45.080 --> 00:09:46.920
بعد كده عرفنا إزّاي نوجد حجمها.

114
00:09:47.800 --> 00:09:52.680
وبعد كده عرفنا إن المجسَّم المركَّب هو عبارة عن مجسَّم بيتكوّن من أكتر من نوع من المجسَّمات.

115
00:09:53.200 --> 00:09:57.560
وكنا علشان نقدر نوجد حجمه بنقسّمه لمجسَّمات نقدر نجيب حجمها.


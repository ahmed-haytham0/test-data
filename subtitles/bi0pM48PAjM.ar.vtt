WEBVTT
Kind: captions
Language: ar

00:00:01.800 --> 00:00:04.280
هنتكلم عن طرح الكسور ذات المقامات المتشابهة.

00:00:05.080 --> 00:00:09.480
في الفيديو ده هنعرف إزاي نطرح الكسور اللي ليها نفس المقام، وده هيكون من خلال أمثلة.

00:00:10.360 --> 00:00:16.440
فإحنا علشان نطرح كسرين ليهم نفس المقام، بنطرح الأول البسطين، بعد كده بنكتب الناتج بتاع الطرح عَ المقام نفسه.

00:00:17.200 --> 00:00:22.360
زي مثلًا أربعة على خمسة، ناقص اتنين على خمسة.

00:00:23.040 --> 00:00:26.960
الكسرين أربعة على خمسة واتنين على خمسة ليهم نفس المقام اللي هو خمسة.

00:00:27.760 --> 00:00:33.640
وبالتالي علشان نطرحهم فإحنا هنطرح البسطين الأول، بعد كده هنكتب الناتج بتاع الطرح على نفس المقام اللي هو خمسة.

00:00:34.360 --> 00:00:40.680
يعني أربعة على خمسة، ناقص اتنين على خمسة، يساوي أربعة ناقص اتنين، على خمسة.

00:00:41.480 --> 00:00:43.520
وأربعة ناقص اتنين يساوي اتنين.

00:00:44.200 --> 00:00:50.360
يعني الكسر أربعة على خمسة ناقص الكسر اتنين على خمسة، يساوي اتنين على خمسة.

00:00:50.360 --> 00:00:52.000
ممكن نتأكد باستخدام النماذج.

00:00:52.760 --> 00:00:55.280
فهنعمل الأول نموذج للكسر أربعة على خمسة.

00:00:56.200 --> 00:00:58.560
فهنعمل نموذج زي ما هيظهر لنا.

00:00:58.760 --> 00:01:06.000
بالنسبة للنموذج اللي عندنا، هنلاقيه عبارة عن مستطيل متقسّم لخَمس أجزاء متساوية، كل جزء بيمثّل الكسر واحد على خمسة، أو خُمس.

00:01:06.800 --> 00:01:12.440
وبما إن الكسر اللي بيمثّله هو أربعة على خمسة، يعني أربع أخماس، فظلّلنا من الخَمس أجزاء أربع أجزاء.

00:01:13.160 --> 00:01:16.560
وبكده يبقى مثّلنا الكسر أربعة على خمسة أو أربع أخماس.

00:01:16.560 --> 00:01:21.080
بعد كده هنطرح من الكسر أربعة على خمسة، أو أربع أخماس، الكسر اتنين على خمسة.

00:01:21.640 --> 00:01:23.720
يعني عايزين نطرح من أربع أخماس، خُمسين.

00:01:24.520 --> 00:01:30.080
معنى كده إن إحنا هنحذف من الأربع أجزاء اللي متظلّلة عندنا جزئين، فهنحذف الجزئين زي ما هيظهر لنا.

00:01:31.080 --> 00:01:34.520
بعد ما حذفنا الجزئين، هنلاقي اتبقّى عندنا جزئين بس متظلّلين.

00:01:35.040 --> 00:01:41.880
وبما إن كل جزء بيمثّل الكسر واحد على خمسة اللي هو خُمس، فالجزئين دول هيمثّلوا الكسر اتنين على خمسة اللي هو خُمسين.

00:01:42.600 --> 00:01:49.680
معنى كده فعلًا إن أربع أخماس ناقص خُمسين يساوي خُمسين.

00:01:49.680 --> 00:01:57.160
بكده يبقى إحنا عرفنا علشان نطرح كسرين ليهم نفس المقام، بنطرح الأول البسطين، بعد كده بنكتب الناتج بتاع الطرح على نفس المقام.

00:01:57.160 --> 00:01:59.560
هنوضّح أكتر من خلال أمثلة، وهنبدأ بالمثال الأول.

00:02:00.360 --> 00:02:03.200
في المثال الأول عايزين نوجد سبعة على تمنية، ناقص أربعة على تمنية.

00:02:03.840 --> 00:02:06.600
بالنسبة للكسرين اللي عندنا هنلاقي ليهم نفس المقام اللي هو تمنية.

00:02:07.320 --> 00:02:12.040
بالتالي لمّا هنطرحهم، هنطرح الأول البسطين، بعد كده هنكتب الناتج بتاع الطرح على نفس المقام اللي هو تمنية.

00:02:12.880 --> 00:02:20.760
بالتالي هيبقى سبعة على تمنية، ناقص أربعة على تمنية؛ يساوي سبعة ناقص أربعة، على تمنية.

00:02:21.520 --> 00:02:28.680
وسبعة ناقص أربعة يساوي تلاتة؛ فهيبقى سبعة على تمنية، ناقص أربعة على تمنية، يساوي تلاتة على تمنية.

00:02:29.400 --> 00:02:33.280
يعني هيبقى سبع أثمان ناقص أربع أثمان، يساوي ثلاثة أثمان.

00:02:33.280 --> 00:02:35.640
نقدر نتأكد باستخدام النماذج.

00:02:36.360 --> 00:02:39.720
فهنعمل نموذج للكسر سبعة على تمنية، أو سبع أثمان، زي ما هيظهر لنا.

00:02:40.520 --> 00:02:46.800
بعد ما عملنا نموذج الكسر سبعة على تمنية، أو سبعة أثمان، عايزين نطرح منه الكسر أربعة على تمنية، أو أربع أثمان.

00:02:47.440 --> 00:02:54.240
ومعنى إن إحنا هنطرح أربع أثمان من سبع أثمان، إن إحنا هنحذف من السبع أجزاء المتظلّلين عندنا أربع أجزاء.

00:02:54.880 --> 00:02:56.360
فهنحذفهم زي ما هيظهر لنا.

00:02:57.160 --> 00:03:01.520
بعد ما حذفنا الأربع أجزاء المظلّلة من السبع أجزاء، هنلاقي متبقّي تلات أجزاء مظلّلة.

00:03:02.000 --> 00:03:10.920
وبما إن كل جزء بيمثّل الكسر واحد على تمنية، اللي هو ثُمن؛ فالتلات أجزاء هيمثّلوا الكسر تلاتة على تمنية، اللي هو ثلاثة أثمان.

00:03:11.720 --> 00:03:14.440
وهو ده فعلًا الإجابة اللي إحنا وصلنا لها.

00:03:14.440 --> 00:03:16.840
بعد كده هنشوف مثال تاني.

00:03:17.800 --> 00:03:23.400
في المثال التاني عايزين نوجد خمسة على سبعة، ناقص تلاتة على سبعة؛ أو خمسة أسباع، ناقص ثلاثة أسباع.

00:03:24.240 --> 00:03:26.760
الكسرين اللي عندنا هنلاحظ إن ليهم نفس المقام اللي هو سبعة.

00:03:27.480 --> 00:03:37.080
بالتالي هيبقى خمسة على سبعة، ناقص تلاتة على سبعة؛ يساوي خمسة ناقص تلاتة، على سبعة.

00:03:37.840 --> 00:03:43.600
وده لأن إحنا لمّا بنطرح كسرين ليهم نفس المقام، بنطرح الأول البسطين، بعد كده بنكتب الناتج بتاع الطرح على نفس المقام.

00:03:44.440 --> 00:03:54.440
وبما إن خمسة ناقص تلاتة يساوي اتنين، فهيبقى خمسة على سبعة، ناقص تلاتة على سبعة؛ يساوي اتنين على سبعة.

00:03:54.440 --> 00:03:56.040
بعد كده هنشوف المثال التالت.

00:03:57.120 --> 00:04:01.920
في المثال التالت مي اشترت خمسة على عشرة كيلوجرام من لحم الجمل، وسبعة على عشرة كيلوجرام من لحم الضأن.

00:04:02.320 --> 00:04:06.200
عايزين نعرف كم تزيد كمية لحم الضأن على كمية لحم الجمل.

00:04:06.200 --> 00:04:12.720
علشان نعرف كمية لحم الضأن بتزيد قد إيه على كمية لحم الجمل، هنطرح الكسر خمسة على عشرة من الكسر سبعة على عشرة.

00:04:13.680 --> 00:04:19.200
يعني هيبقى عندنا سبعة على عشرة، ناقص خمسة على عشرة.

00:04:19.960 --> 00:04:22.600
كده إحنا عايزين نطرح كسرين ليهم نفس المقام، اللي هو عشرة.

00:04:23.280 --> 00:04:29.760
بالتالي سبعة على عشرة، ناقص خمسة على عشرة؛ يساوي سبعة ناقص خمسة، على عشرة.

00:04:30.560 --> 00:04:38.520
وبما إن سبعة ناقص خمسة يساوي اتنين؛ فهيبقى سبعة على عشرة، ناقص خمسة على عشرة، يساوي اتنين على عشرة.

00:04:38.520 --> 00:04:41.720
نقدر نتأكد من الناتج اللي عندنا باستخدام النماذج.

00:04:42.560 --> 00:04:44.800
فهنعمل نموذج للكسر سبعة على عشرة زي ما هيظهر لنا.

00:04:45.440 --> 00:04:48.680
هنلاقي في النموذج عندنا سبع أجزاء متظلّلة من عشر أجزاء متساوية.

00:04:49.440 --> 00:04:52.760
وإحنا عايزين نطرح الكسر خمسة على عشرة من الكسر سبعة على عشرة.

00:04:53.400 --> 00:04:57.080
معنى كده إن إحنا هنحذف من السبع أجزاء المتظلّلة عندنا خمس أجزاء.

00:04:57.920 --> 00:05:01.520
فهنحذف خمس أجزاء متظلّلة من السبع أجزاء المتظلّلين زي ما هيظهر لنا.

00:05:02.320 --> 00:05:06.960
هنلاقي إن إحنا بعد ما حذفنا الخمس أجزاء، اتبقّى عندنا جزئين بس متظلّلين.

00:05:07.720 --> 00:05:14.640
وبما إن كل جزء بيمثّل الكسر واحد على عشرة، أو عُشر؛ فالجزئين دول هيمثّلوا الكسر اتنين على عشرة.

00:05:15.440 --> 00:05:17.360
وفعلًا هو نفس الناتج اللي عندنا.

00:05:18.960 --> 00:05:24.120
بالتالي كمية لحم الضأن تزيد اتنين على عشرة كيلوجرام على كمية لحم الجمل.

00:05:24.120 --> 00:05:25.440
بعد كده هنشوف مثال كمان.

00:05:26.560 --> 00:05:34.760
عندنا في المثال الرابع إن عمر قضى خمسة على ستة ساعة في الرسم، واتنين على ستة ساعة في القراءة، وعايزين نعرف كم يزيد وقت الرسم على وقت القراءة.

00:05:34.760 --> 00:05:39.840
علشان نعرف كم يزيد وقت الرسم على وقت القراءة، هنطرح الكسر اتنين على ستة من الكسر خمسة على ستة.

00:05:40.760 --> 00:05:45.920
يعني هيبقى عندنا خمسة على ستة، ناقص اتنين على ستة.

00:05:46.880 --> 00:05:49.040
هنلاحظ إن الكسرين ليهم نفس المقام، اللي هو ستة.

00:05:49.760 --> 00:05:55.760
فبالتالي هيبقى خمسة على ستة، ناقص اتنين على ستة؛ يساوي خمسة ناقص اتنين، على ستة.

00:05:56.720 --> 00:05:58.200
وخمسة ناقص اتنين يساوي تلاتة.

00:05:59.000 --> 00:06:03.880
فهيبقى خمسة على ستة، ناقص اتنين على ستة؛ يساوي تلاتة على ستة.

00:06:03.880 --> 00:06:11.920
الكسر تلاتة على ستة نقدر نبسّطه لصورة أبسط من كده، فهنقسم كلّ من البسط والمقام على العامل المشترك الأكبر ليهم، اللي هو تلاتة.

00:06:12.640 --> 00:06:21.920
فهيبقى خمسة على ستة، ناقص اتنين على ستة؛ يساوي تلاتة على تلاتة، على ستة على تلاتة.

00:06:23.120 --> 00:06:26.240
وبالنسبة لتلاتة على تلاتة تساوي واحد، وستة على تلاتة يساوي اتنين.

00:06:26.960 --> 00:06:31.400
فهيبقى خمسة على ستة، ناقص اتنين على ستة؛ يساوي واحد على اتنين.

00:06:32.240 --> 00:06:34.840
معنى كده إن وقت الرسم بيزيد نُص ساعة على وقت القراءة.

00:06:35.720 --> 00:06:39.520
معنى كده إن وقت الرسم بيزيد نُص ساعة على وقت القراءة.

00:06:39.520 --> 00:06:43.040
بكده يبقى إحنا في الفيديو ده عرفنا إزاي نطرح الكسور اللي ليها نفس المقام.

00:06:44.000 --> 00:06:50.600
فكُنّا علشان نطرح كسرين ليهم نفس المقام؛ أول حاجة بنطرح البسطين، بعد كده بنكتب الناتج عَ المقام نفسه.


WEBVTT
Kind: captions
Language: ar

00:01:27.000 --> 00:01:27.820
السلام عليكم

00:01:27.820 --> 00:01:29.660
مصر دولة تانية.. قريباً

00:01:29.660 --> 00:01:30.400
كلها كام يوم..

00:01:30.400 --> 00:01:32.300
هانت يا رجالة.. هانت يا مواطن

00:01:32.300 --> 00:01:33.920
بعد ما تعبت وطلع عينك

00:01:33.920 --> 00:01:35.920
بعد ما اتقالك إنزل في 30 يونيو

00:01:36.120 --> 00:01:36.920
و3 يوليو

00:01:36.920 --> 00:01:39.000
وإنزل إدي تفويض وأمر يوم 26 يوليو

00:01:39.000 --> 00:01:40.900
وإنزل كمان في استفتاء الدستور

00:01:40.900 --> 00:01:43.340
وإنزل انتخابات.. الرئاسة ومجلس النواب

00:01:43.340 --> 00:01:45.120
ونزلناك انتخابات رئاسة تاني

00:01:45.360 --> 00:01:47.740
وبعده معلش نزلناك استفتاء تعديل الدستور

00:01:47.740 --> 00:01:49.280
وده عشانك مش عشان الريس

00:01:49.280 --> 00:01:51.500
إنت نزلت كتير.. فقولنا نبعد الانتخابات شوية

00:01:51.500 --> 00:01:52.840
عشان منزلكش قريب تاني

00:01:52.840 --> 00:01:53.920
بس نزلناك برضه

00:01:53.920 --> 00:01:55.100
نزلناك عند مطار القاهرة

00:01:55.100 --> 00:01:56.860
وعند المنصة في شهر 9 اللي فات

00:01:56.860 --> 00:01:59.400
ترقص وتغني وتحتفل وتدعم بلدك

00:01:59.580 --> 00:02:01.720
عمال تنزل تنزل تنزل..

00:02:01.720 --> 00:02:05.540
بس الريس قالك باااس.. خلاص.. مفيش.. ماعدش.. في نزول

00:02:05.540 --> 00:02:07.200
مفيش نزول.. مفيش

00:02:07.200 --> 00:02:10.040
تلاتين ستة عشرين عشرين.. مصر هتبقى دولة تانية..

00:02:10.040 --> 00:02:12.740
فالنهارده بقى إحنا جايين نتكلم عن

00:02:12.740 --> 00:02:14.420
مصر الأولانية

00:02:14.620 --> 00:02:15.760
مصر الحالية

00:02:16.020 --> 00:02:18.020
مصر الواقعية اللي عايشنها..

00:02:18.420 --> 00:02:21.060
قلنا نلحق نتكلم عنها قبل ما تختفي من حياتنا بعد كام يوم..

00:02:21.440 --> 00:02:22.000
فإيه؟

00:02:22.820 --> 00:02:23.720
فخمسة بقى كده

00:02:57.780 --> 00:02:58.740
أحلى مسا على عيونك

00:02:58.740 --> 00:03:00.300
المشهد السريع اللي شوفتوه ده

00:03:00.300 --> 00:03:01.360
من مسلسل رأفت الهجان

00:03:01.360 --> 00:03:04.860
بيحكي عن لقاء بين رأفت وبين ظابط المخابرات نديم هاشم

00:03:04.860 --> 00:03:06.700
بيسمع فيه "نديم" تقييم الهجان

00:03:06.700 --> 00:03:09.220
لشخصيات ومسئوليين وعسكريين وسياسيين

00:03:09.220 --> 00:03:10.820
وغيرهم.. تابعين للاحتلال

00:03:10.820 --> 00:03:13.500
في المشهد رأفت بيبدي إعجابه بواحدة منهم

00:03:13.500 --> 00:03:16.280
وشايف إنها تنفع تبقى متعاونة معاه في مهمته

00:03:16.280 --> 00:03:18.720
عشان هي مش عاجبها حاجة في "مجتمعها"

00:03:18.720 --> 00:03:21.520
ونهار وليل بتنتقد حكومة الاحتلال وأفعالها

00:03:21.520 --> 00:03:25.920
في نهاية الجلسة.. ظابط المخابرات المصري نديم هاشم

00:03:25.920 --> 00:03:28.060
وحذره من أي محاولة لتجنيدها مثلاً

00:03:28.060 --> 00:03:30.200
أو استخدامها للحصول على أي معلومات

00:03:30.200 --> 00:03:32.120
رأفت استغرب.. كان متوقع العكس

00:03:32.240 --> 00:03:34.760
بسبب إن انتقادها ده معناه عدم رضاها

00:03:34.900 --> 00:03:38.460
وهيخليها أول واحدة ممكن تتعاون مع مخابرات بلد تانية

00:03:38.460 --> 00:03:40.580
لكن ظابط المخابرات المصري قاله.. لأ

00:03:40.580 --> 00:03:41.980
دي مش ممكن تخون!

00:03:41.980 --> 00:03:42.900
طب إيه السبب؟

00:03:42.900 --> 00:03:44.980
قاله عشان انتقادها الدائم ده..

00:03:44.980 --> 00:03:47.680
سببه رغبتها في إنها تشوف "مجتمعها"

00:03:47.680 --> 00:03:49.800
أحسن مجتمع في الدنيا.. تشوفه مثالي

00:03:49.800 --> 00:03:51.480
مفيهوش غلطة ولا حاجة وحشة..

00:03:51.480 --> 00:03:54.100
عايزة تشوف بلدها.. "مجازاً يعني بلدها" ((فلسطين محتلة))

00:03:54.100 --> 00:03:55.940
عايزة تشوفها أحسن بلد في الدنيا..

00:03:55.940 --> 00:03:58.320
بطبيعة الحال.. إن الشخصيات التانية

00:03:58.320 --> 00:04:01.360
اللي عمالة ليل ونهار تتكلم عن إنجازات الحكومة

00:04:01.360 --> 00:04:03.360
وجمالها وحلاوتها وخفتها

00:04:03.360 --> 00:04:05.100
وإزاي إن الحكومة بتنور في الضلمة

00:04:05.100 --> 00:04:07.240
بقت الناس دي.. هي اللي عليها العين..

00:04:07.240 --> 00:04:09.420
إنها ممكن تتعاون مع الهجان

00:04:09.420 --> 00:04:12.760
عشان دول مش بيحبوا بلدهم.. "مجازاً يعني بلدهم" ((فلسطين محتلة))

00:04:12.760 --> 00:04:14.380
مبيحبوهاش بالقدر الكافي..

00:04:14.380 --> 00:04:17.460
وإن كلامهم الكتير مجرد جعجعة.. مش انتماء ولا وطنية

00:04:17.460 --> 00:04:18.540
اللي عايزين نقوله

00:04:18.540 --> 00:04:21.640
إذا كانت دي لا بلدها ولا أرضها ولا ترابها

00:04:21.640 --> 00:04:22.920
ونزلت عليها بالباراشوت

00:04:22.920 --> 00:04:25.200
ورغم كده خايفة عليها وبتموت فيها..

00:04:25.200 --> 00:04:28.080
وعشان كده.. بتنتقد حكومتها وريسها

00:04:28.100 --> 00:04:29.660
عشان عايزاها أحسن بلد

00:04:29.660 --> 00:04:32.580
فإحنا أولى بقى.. إحنا أولى إننا نخاف على بلدنا..

00:04:32.580 --> 00:04:35.760
على أرضنا.. عرضنا.. ترابنا.. جزرنا.. ميتنا

00:04:35.940 --> 00:04:37.180
وعلى أهلنا وشعبنا

00:04:37.260 --> 00:04:39.660
يعني لما أنا أطلع أتكلم في السلبيات اللي في بلدي

00:04:39.760 --> 00:04:41.080
واللي محدش يقدر ينكرها..

00:04:41.080 --> 00:04:44.340
فأنا كده مش خاين ولا عميل.. لأ.. ده أنا كده بحبها أكتر منكم

00:04:44.340 --> 00:04:47.320
أكتر من اللي بيقول عليها جميلة ونظيفة ومتطورة

00:04:47.320 --> 00:04:48.940
ليل ونهار.. على الفاضي والمليان

00:04:49.040 --> 00:04:50.120
أيوة بحبها أكتر منكم

00:04:50.120 --> 00:04:52.420
ياللي نازلين نشر إيجابيات عمال على بطال

00:04:52.420 --> 00:04:54.260
أكنكم بتدافعوا عنها يعني.. لأ

00:04:54.260 --> 00:04:56.260
أنا وطني أكتر منكم.. وده مش كلامي

00:04:56.440 --> 00:04:58.620
ده كلام ظابط المخابرات نديم بيه هاشم

00:04:58.720 --> 00:05:00.400
إيه هتكدبوا المخابرات المصرية يعني؟!

00:05:00.400 --> 00:05:01.800
الدنيا اتقلت بركتها يا جدعان

00:05:01.880 --> 00:05:03.880
مبقاش فاضل غير إنكوا تكدبوا الصقور المصرية يعني!

00:05:04.140 --> 00:05:07.620
دي كده كانت رسالة سريعة للبعض مختومة بختم المخابرات

00:05:07.680 --> 00:05:11.400
إن الانتقاد مش خيانة.. الكلام في السلبيات مش عمالة

00:05:11.400 --> 00:05:14.240
ده اللي بيقولوا كده بيبقوا أكتر الناس حباً لبلدهم

00:05:14.360 --> 00:05:16.460
وعشان كده.. هنتكلم النهارده عن موضوعين

00:05:16.460 --> 00:05:18.460
وهما.. التعليم والصحة

00:05:18.460 --> 00:05:20.400
هتقولي ما إنت اتكلمت عليهم قبل كده يا عم بكر

00:05:20.400 --> 00:05:20.900
وماله..

00:05:21.080 --> 00:05:23.760
نتكلم تاني وتالت وتسمعوا وتشيروا

00:05:23.760 --> 00:05:25.660
طالما الموضوع مهم ويستاهل

00:05:25.660 --> 00:05:26.480
نبدأ من التعليم..

00:05:26.780 --> 00:05:29.020
لأجل خاطر عيون طلاب ثانوي

00:07:19.400 --> 00:07:22.480
بعد كام يوم هينزل عشرات الآلاف من الطلاب تمتحن

00:07:22.480 --> 00:07:25.640
نتمنى ربنا يحفظهم من كل سوء.. ونتمنى ليهم التوفيق

00:07:25.640 --> 00:07:28.420
وزير التربية والتعليم قال مفيش رجعة عن القرار

00:07:28.420 --> 00:07:30.480
ومفيش تأجيل ولو ليوم واحد..

00:07:30.480 --> 00:07:31.960
القرار سيادي يا سادة

00:07:31.960 --> 00:07:33.840
طيب إحنا مش هنتكلم كتير في الجزئية دي

00:07:33.840 --> 00:07:34.640
إحنا بس هنوضح

00:07:34.760 --> 00:07:36.760
لو إنت ولي أمر أو طالب وقلقان..

00:07:36.760 --> 00:07:38.760
ممكن تطلب تأجيل الامتحان لمدة سنة..

00:07:38.760 --> 00:07:40.440
وهيتحسبلك كأول امتحان..

00:07:40.440 --> 00:07:42.920
مش إعادة أو دور ثاني زي ما قال الوزير

00:07:42.920 --> 00:07:45.360
لكن ده معناه إنك هتتأخر سنة عن الجامعة

00:07:45.360 --> 00:07:47.760
ولو مش عايز تتأخر.. فإنت مضطر تنزل

00:07:47.760 --> 00:07:49.900
وهنا لازم تاخد كل احتياطاتك..

00:07:49.900 --> 00:07:51.900
بلاش سلام بالإيد وبوس وأحضان مع زمايلك

00:07:51.900 --> 00:07:54.620
بلاش تقفوا قريبين من بعض قبل أو بعد اللجنة

00:07:54.620 --> 00:07:56.520
بلاش أولياء الأمور تقف قصاد اللجان

00:07:56.520 --> 00:07:58.760
وهنا نروح للحكومة.. صاحبة القرار السيادي

00:07:58.760 --> 00:08:00.160
إحنا بنقدم لكم مقترح..

00:08:00.160 --> 00:08:03.260
هل ممكن أيام الامتحانات اللي هم عددهم 10 أيام منفصلة

00:08:03.260 --> 00:08:05.180
يكون فيهم حظر.. ومش هنقول حظر كامل

00:08:05.180 --> 00:08:08.040
على الأقل الأيام دي نعتبرها أجازة للقطاع العام والحكومي

00:08:08.040 --> 00:08:11.420
يعني إنت بتقول لأكثر من 6 مليون موظف خليك في البيت

00:08:11.420 --> 00:08:13.900
عشان نفضي مكان في الشارع والمواصلات والمترو

00:08:13.900 --> 00:08:16.840
للطلاب والمدرسين وموظفي الصحة والداخلية

00:08:16.840 --> 00:08:18.600
اللي مشاركين في الإشراف على الامتحانات

00:08:18.600 --> 00:08:23.500
ولو تقدر تعمل حظر على أعداد وأماكن أكبر من الحكومة إعمل..

00:08:23.500 --> 00:08:24.260
مقترح تاني..

00:08:24.260 --> 00:08:27.320
توفير أتوبيسات وميكروباصات قدام اللجان.. وتكون مجانية

00:08:27.320 --> 00:08:29.080
يتم الإعلان عن خط سير محدد ليها

00:08:29.080 --> 00:08:32.060
تنقل الطلاب لأقرب محطات أتوبيس أو ميكروباص أو مترو..

00:08:32.140 --> 00:08:34.360
عشان نتجنب الوقوف قدام اللجان

00:08:34.360 --> 00:08:36.200
أو اختلاطهم في الشوارع أو المواصلات

00:08:36.200 --> 00:08:40.480
أيوة.. أيوة أتوبيسات وعربيات لنقل الطلاب من وإلى اللجان

00:08:40.480 --> 00:08:42.560
زي الأتوبيسات والعربيات اللي بتطلع أيام الانتخابات

00:08:42.560 --> 00:08:44.100
زي العربيات اللي بتطلعها

00:08:44.100 --> 00:08:46.440
مصانع السيراميك والحديد والصلب والغزل وغيرها

00:08:46.440 --> 00:08:49.940
عشان تنقل العمال والموظفين لحد المنصة عشان يحضروا حفلة

00:08:49.940 --> 00:08:52.740
ما هو معلش.. لما إنت تطلع يا دكتور شوقي وتقولي

00:08:52.740 --> 00:08:56.460
إن الحكومة لا تتحمل مسئولية إصابة الطلاب بالفيروس

00:08:56.460 --> 00:08:59.200
طيب على الأقل يا عم قدم السبت والأحد والإثنين..

00:08:59.240 --> 00:09:02.500
عشان لا قدر الله لو حصل حاجة لطالب واحد حتى

00:09:02.540 --> 00:09:05.040
يبقى تنام وضميرك مستريح إنك عملت جزء من اللي عليك

00:09:05.100 --> 00:09:06.860
إنت والسيد صاحب القرار السيادي

00:09:06.860 --> 00:09:08.040
اللي هو مش عارفين هو مين

00:09:08.040 --> 00:09:08.940
نقول تاني..

00:09:08.940 --> 00:09:11.180
أيام الامتحانات إعمل أجازة ولا حظر

00:09:11.180 --> 00:09:12.860
وفر عربيات تنقل الطلاب

00:09:12.860 --> 00:09:15.440
والمدرسين كمان.. ولا المدرسين دول ولاد الغسالة يعني!

00:09:15.440 --> 00:09:18.220
المدرسين اللي بقالهم سنين بيقبضوا ملاليم..

00:09:18.220 --> 00:09:20.220
لا تليق بيهم.. ولا باللي بيقدموه

00:09:20.220 --> 00:09:24.280
المدرس اللي بيضطر يخرج من بيته 6 الصبح ويرجع بيته 11 بليل

00:09:24.280 --> 00:09:26.860
عشان يدي دروس أو يشتغل في دكان ولا على تاكسي

00:09:26.860 --> 00:09:28.320
عشان بس يكفي بيته! وعياله!

00:09:28.320 --> 00:09:31.680
اللي بيشتغل في مدرسة مفيهاش أي وسائل أو إمكانيات

00:09:31.680 --> 00:09:34.760
في حين إن ما يسمى "تطوير المناهج" بيكلف مليارات!

00:09:34.760 --> 00:09:36.760
ولا حد شاف تطوير ولا حس بيه

00:09:36.760 --> 00:09:39.360
عمالين تدخلونا في مغارات التطوير والبوكلت والتابلت

00:09:39.360 --> 00:09:41.960
وحمامات المدارس تقرف الحيوانات تخشها!

00:09:41.960 --> 00:09:44.380
بنتكلم عن بنية إلكترونية وشبكة إنترنت

00:09:44.380 --> 00:09:46.780
وإنت معندكش في مدارسك شبكة صرف صحي

00:09:46.780 --> 00:09:49.360
والمجاري طافحة في حوش نص مدارس مصر!

00:09:49.360 --> 00:09:50.820
معندكش أبنية تعليمية صالحة

00:09:50.820 --> 00:09:52.820
بس عندك هيئة الأبنية التعليمية!

00:09:52.820 --> 00:09:55.160
عندك أجيال طالعة مش عارفة تكتب عربي

00:09:55.160 --> 00:09:57.460
ودي أقل حاجة والله.. إنهم يكتبوا عربي صح

00:09:57.460 --> 00:10:01.640
عندك فصول بتوصل لـ60 و 70 طالب.. وفي أكثر من كده بكتير

00:10:01.720 --> 00:10:03.360
عندك طلبة بتقعد تتعلم على البلاط!

00:10:03.360 --> 00:10:06.800
وإنت جاي تجعجع وتقولي مصر.. البلد.. عاااا

00:10:06.960 --> 00:10:08.880
اللي اتكلمت فيه ده مجرد عناوين..

00:10:08.880 --> 00:10:10.340
لو غوصنا أكتر مش هنخلص

00:10:10.340 --> 00:10:12.900
ده سريعاً كده والله جزء من حال التعليم في بلدنا

00:10:12.900 --> 00:10:16.080
التعليم اللي هو السبب الأول لنهضة أي بلد

00:10:16.080 --> 00:10:19.140
يعني ببساطة لو إنت عايز تشوف مصر دولة تانية

00:10:19.140 --> 00:10:20.420
أول حاجة تعملها.. التعليم

00:10:20.420 --> 00:10:21.300
روح شوف سنغافورة

00:10:21.300 --> 00:10:23.940
البلد الآسيوي الفقير اللي خارج من احتلال

00:10:23.940 --> 00:10:25.700
عملوا تجربة اقتصادية وتعليمية رائدة

00:10:25.700 --> 00:10:27.460
وصلت لإن سنغافورة في 2007

00:10:27.460 --> 00:10:29.600
رصدت ميزانية التعليم كام يا عم الحاج

00:10:29.600 --> 00:10:31.940
7.5 مليار دولار سنغافوري

00:10:31.940 --> 00:10:35.160
ودول يبقوا أكثر من 15% من ميزانية الحكومة هناك

00:10:35.160 --> 00:10:36.040
يعني من الآخر كده

00:10:36.040 --> 00:10:37.800
ابني مدارس وفصول ومعامل

00:10:37.800 --> 00:10:38.920
مش تبني قصور رئاسية!!

00:10:38.920 --> 00:10:41.660
ومصر فيها أكتر من 30 قصر رئاسي فوق الخيال

00:10:41.740 --> 00:10:44.040
منهم 4 ولا 5 بالكتير هم اللي مستخدمين

00:10:44.120 --> 00:10:46.120
والباقي ولا حد يعرف عنهم حاجة!

00:10:46.220 --> 00:10:48.380
لازمته إيه قصر رئاسي في العلمين؟ على البحر!!

00:10:48.380 --> 00:10:49.140
ممكن حد يقولي؟

00:10:49.140 --> 00:10:50.520
يكونش عشان وفود الدول الأوروبية

00:10:50.520 --> 00:10:52.200
اللي بتحيي كل سنة ذكرى معركة العلمين؟!

00:10:52.200 --> 00:10:55.080
يعني هي العلمين مكانش ناقصها غير قصر رئاسي ضخم!

00:10:55.080 --> 00:10:56.820
طيب مش كنا صرفنا الفلوس دي في مشروع ضخم

00:10:56.820 --> 00:10:57.940
لإزالة الألغام.. مثلاً

00:10:57.940 --> 00:10:59.940
هل تعلم إن أرضنا في العلمين

00:10:59.940 --> 00:11:03.560
مزروع فيها حوالي 17 مليون لغم وجسم قابل للانفجار

00:11:03.560 --> 00:11:05.900
إنت عارف إن في عشرات المواطنين المصريين

00:11:05.900 --> 00:11:07.580
بيتصابوا ويموتوا سنوياً بسببها..

00:11:07.580 --> 00:11:10.260
وكتير منهم بيفقد أطراف.. إيد ولا رجل!

00:11:10.260 --> 00:11:12.260
إنت عارف إن الألغام بتحرمنا

00:11:12.280 --> 00:11:14.420
من الاستفادة من خير بلدنا المدفون تحت أرضها

00:11:14.420 --> 00:11:16.880
هل تعلم عزيزي المواطن محروم الدعم

00:11:16.880 --> 00:11:20.700
إن في أكثر من 13 تريليون قدم مكعب من الغاز الطبيعي

00:11:20.700 --> 00:11:22.700
وحوالي 4.5 مليار برميل بترول

00:11:22.700 --> 00:11:24.520
في العلمين.. مش عارفين نطلعهم!

00:11:24.520 --> 00:11:27.300
عارف ياللي عامل فيها وطني.. وإنت بتستورد القمح والمواشي

00:11:27.300 --> 00:11:30.940
إن العلمين فيها أكثر من 3 مليون فدان صالح للزراعة والرعي

00:11:30.940 --> 00:11:32.500
مش عارف تزرع فيها شجرة واحدة

00:11:32.620 --> 00:11:34.360
إنت يا مواطن محروم الدعم

00:11:34.460 --> 00:11:36.060
ياللي بتدافع عن شراء صفقات سلاح

00:11:36.060 --> 00:11:37.580
من الدول  اللي زرعوا الألغام في بلدك

00:11:37.580 --> 00:11:40.100
وفرحان بقصر رئاسي مش هيدخل جنيه للبلد!

00:11:40.100 --> 00:11:42.600
وإنت بقى قاعد مستني مصر دولة تانية بعد كام يوم

00:11:42.700 --> 00:11:44.080
رقابة بقى عشان إنتوا بتزعلوا :)

00:11:44.280 --> 00:11:45.260
مصر التانية..

00:11:45.320 --> 00:11:47.320
مش محتاجة قصور.. محتاجة فصول

00:11:47.360 --> 00:11:50.060
التعليم اللي بيطلع علماء وباحثين

00:11:50.060 --> 00:11:53.480
معلمين وفنيين وفنانين.. مهندسين وأطباء..

00:11:53.780 --> 00:11:55.780
أوووه على سيرة الأطباء والطب

00:11:56.420 --> 00:11:57.980
ما تيجوا تشوفوا مصر الأولانية

00:11:57.980 --> 00:11:58.740
ونسأل كده..

00:11:58.740 --> 00:11:59.540
يا مصر..

00:11:59.540 --> 00:12:00.200
إزي الصحة؟

00:13:18.240 --> 00:13:18.980
بص يا بن عمي

00:13:18.980 --> 00:13:20.980
الفيديو اللي فات ده مفيهوش مواطن واحد

00:13:21.020 --> 00:13:23.300
أيوة دول مواطنين يعني.. زيهم زينا

00:13:23.300 --> 00:13:26.360
أقصد إن كلهم يا مسئول رسمي أو حكومي

00:13:26.360 --> 00:13:27.720
أو مذيع.. حكومي برضه

00:13:27.720 --> 00:13:29.280
هم اللي بيقولوا بعضمة لسانهم

00:13:29.280 --> 00:13:31.480
وبيتكلموا وبيشتكوا وبيوصفوا حال الصحة في مصر

00:13:31.480 --> 00:13:33.480
فلو حضرتك سيادتك سعادتك

00:13:33.480 --> 00:13:35.020
إحنا مش عاجبينك عشان بننتقد

00:13:35.020 --> 00:13:36.480
فهم برضه بينتقدوا حال الصحة

00:13:36.560 --> 00:13:38.160
فممكن تخش تشتمهم على صفحاتهم

00:13:38.160 --> 00:13:40.020
كلهم ليهم صفحات على فيسبوك ويوتيوب

00:13:40.120 --> 00:13:41.920
خش قولهم اخرسوا يا خونة يا عملا

00:13:41.920 --> 00:13:42.960
إيه.. مش هتعمل كده؟!

00:13:42.960 --> 00:13:44.400
بالظبط مش هتعمل كده.. ليه؟

00:13:44.500 --> 00:13:45.280
((شباب بقى وبنتعصب ساعات))

00:13:45.280 --> 00:13:47.280
نروح بسرعة كده لقصة بسيطة في موضوع الصحة

00:13:47.340 --> 00:13:49.600
وبما إن إحنا هنفتح.. ودول العالم بتفتح

00:13:49.600 --> 00:13:51.160
وإنت بتقول معترضين على الفتح ليه؟

00:13:51.160 --> 00:13:52.040
ما كل الدول بتفتح..

00:13:52.040 --> 00:13:53.880
فتعالا نشوف ونقارن برضه بين الدول

00:13:53.880 --> 00:13:55.180
مقارنة سريعة بننقلها ليكم

00:13:55.180 --> 00:13:56.880
بس نوضح نقطة.. المقارنة هنا

00:13:56.880 --> 00:13:58.320
مش بنعمل كام مسحة في اليوم.. لأ

00:13:58.320 --> 00:14:01.660
الرقم ده معناه عدد التحليل لكل مليون مواطن

00:14:01.660 --> 00:14:02.860
نبدأ بأم الدنيا.. مصر

00:14:02.860 --> 00:14:05.500
بنعمل 1300 تحليل لكل مليون مواطن

00:14:05.500 --> 00:14:06.880
كينيا 1500

00:14:06.880 --> 00:14:09.440
بنجلاديش.. عارفها.. بتعمل 1950

00:14:09.440 --> 00:14:10.940
أوغندا 2100

00:14:10.940 --> 00:14:13.360
توجو والسنغال 2500 تحليل

00:14:13.360 --> 00:14:14.420
الأردن.. كام تخيل

00:14:14.420 --> 00:14:17.300
18 ألف تحليل لكل مليون مواطن!

00:14:17.300 --> 00:14:18.300
طيب دول الأصدقاء..

00:14:18.300 --> 00:14:20.220
طب الأعداء! الوحشين.. بيعملوا كام

00:14:20.220 --> 00:14:23.960
حكومة الاحتلال بتعمل 62 ألف تحليل لكل مليون محتل

00:14:23.960 --> 00:14:27.200
نقول تاني.. حكومة أم الدنيا بتعمل 1300

00:14:27.200 --> 00:14:29.280
يعني أقل من كل اللي قلناهم دول!

00:14:29.280 --> 00:14:30.380
عارف.. مش دي الكارثة..

00:14:30.380 --> 00:14:31.340
أنا أقولك الكارثة فين

00:14:31.340 --> 00:14:33.760
الكارثة في الظلم وعدم المساواة.. يعني إيه؟

00:14:33.760 --> 00:14:36.680
يعني لما الحكومة تطلع تقول.. هنعمل مسحات قليلة يومياً

00:14:36.680 --> 00:14:37.700
وإحنا قاعدين

00:14:37.700 --> 00:14:40.960
وتقولنا اللي نتيجته تطلع إيجابي.. مش هنعمل مسحات للمخالطين ليه!

00:14:40.960 --> 00:14:42.040
وإحنا قاعدين

00:14:42.040 --> 00:14:43.740
لو عملنا مسحات للمخالطين

00:14:43.740 --> 00:14:47.320
فمش هتكون إلا بعد مرور 5 أيام على الأقل مع ظهور الأعراض عليه

00:14:47.320 --> 00:14:48.440
وإحنا قاعدين

00:14:48.440 --> 00:14:51.120
لكن في نفس الوقت لما الممثلة رجاء الجداوي اتصابت

00:14:51.120 --> 00:14:55.120
فورا عملوا مسحات لكل فريق عمل مسلسل "لعبة النسيان"

00:14:55.120 --> 00:14:58.400
الفريق المخالط للفنانة.. بعد ساعات بس من اكتشاف إصابتها

00:14:58.440 --> 00:14:59.300
قمنا إحنا اتخضينا

00:14:59.300 --> 00:15:00.440
هي دي الكارثة الحقيقة

00:15:00.440 --> 00:15:02.600
إن نظامنا الصحي.. إن جاز نسميه نظام

00:15:02.600 --> 00:15:04.180
فهو نظام ظالم.. انتقائي..

00:15:04.440 --> 00:15:06.820
كلامنا حوالين المسحات واللي بيحصل فيها

00:15:06.820 --> 00:15:09.100
بيدينا إشارة واضحة عن حال الصحة في مصر

00:15:09.100 --> 00:15:11.100
يخلينا ندور ونشوف ونكتشف

00:15:11.100 --> 00:15:12.620
إن عدد المستشفيات في القطاع الحكومي

00:15:12.620 --> 00:15:15.440
سنة 2006 كانوا 1187 مستشفى

00:15:15.440 --> 00:15:18.200
ودلوقتي بقوا 691 مستشفى

00:15:18.200 --> 00:15:20.540
الجهاز المركزي للإحصاء بيقول إن سبب الانخفاض ده

00:15:20.620 --> 00:15:22.400
هو قرار إتاخد في 2009

00:15:22.400 --> 00:15:25.460
اتحولت بيه عشرات "المستشفيات" إلى "وحدات صحية"

00:15:25.460 --> 00:15:27.320
ومش هقدر أكون حسن النية في القرار ده

00:15:27.320 --> 00:15:29.060
عشان النتائج كارثية

00:15:29.060 --> 00:15:31.480
وإن كتير من الوحدات الصحية دي بقت بيوت أشباح

00:15:31.480 --> 00:15:33.560
لا فيها خدمة ولا أطباء ولا مستلزمات

00:15:33.560 --> 00:15:36.740
يعني من الآخر كده شكلوا كان قرار بالتخلي.. بالنسيان

00:15:36.740 --> 00:15:39.180
اللي هو أنا ليه يبقى عندي حاجة اسمها مستشفى

00:15:39.180 --> 00:15:40.940
وابقى ملزم بيها واتحاسب عليها

00:15:40.940 --> 00:15:42.580
لأ.. حولها لوحدة صحية..

00:15:42.580 --> 00:15:44.440
ومع الوقت تغرق في بحر الظلمات

00:15:44.440 --> 00:15:46.680
ويا ترى إنت فين يا مرزوق.. وشكراً

00:15:46.680 --> 00:15:49.260
فلما نوصل دلوقتي إن الحكومة لا عايزة تعمل مسحات

00:15:49.260 --> 00:15:50.680
ولا المستشفيات بتستقبل حالات

00:15:50.680 --> 00:15:53.200
ولا في أجهزة تنفس ولا كمامات حتى

00:15:53.200 --> 00:15:55.200
معندناش.. معندناش!

00:15:55.200 --> 00:15:56.040
تخيلوا بعد كل ده

00:15:56.040 --> 00:15:58.620
كل ده.. اللي مسئول عنه الريس والحكومة

00:15:58.620 --> 00:16:01.280
اللي بيحكموا مصر من أكثر من 67 سنة

00:16:01.280 --> 00:16:03.640
في الآخر الريس مصدرلنا واحدة اسمها دكتورة هالة!

00:16:03.640 --> 00:16:06.000
وهي يا عيني يا فرحانة بالمايكات ومش فاهمة

00:16:06.000 --> 00:16:07.400
يا فرحانة بالمايكات وفاهمة!

00:16:07.400 --> 00:16:09.400
وتلاقي "الأوستاز أحمد موسى" مصدرلنا مين يا ترى؟

00:16:09.400 --> 00:16:10.100
الدكاترة

00:16:10.100 --> 00:16:11.700
إن هم السبب في اللي إحنا فيه!

00:16:12.940 --> 00:16:13.820
إييييه..

00:16:14.360 --> 00:16:15.880
ما هو إعلام قادر وفاجر..

00:16:15.980 --> 00:16:17.880
ويعمل ويقول أي حاجة

00:16:45.260 --> 00:16:45.900
يا عيني

00:16:45.900 --> 00:16:47.500
أبو شيماء صعبان عليه أبو حنان

00:16:47.500 --> 00:16:49.500
وبيقول إن الإعلام الأمريكي بيعمل فيه

00:16:49.500 --> 00:16:51.880
زي ما الإعلام الحكومي المصري عمل في مرسي!

00:16:51.880 --> 00:16:52.940
طبعاً دي مقارنة ظالمة

00:16:52.940 --> 00:16:54.580
ترامب مكانش بيحكم زي مرسي

00:16:54.580 --> 00:16:56.260
ترامب بيحكم دولة مؤسسات

00:16:56.260 --> 00:16:58.980
إنما إحنا أشباه دولة.. بصوا على بلدكوا صحيح

00:16:58.980 --> 00:16:59.940
زي ما الريّس قال

00:16:59.940 --> 00:17:01.380
وأساساً إحنا معندناش إعلام..

00:17:01.380 --> 00:17:02.840
يعني يا عمرو إنت وزملاتك

00:17:02.840 --> 00:17:05.080
إوعوا تفكروا تقارنوا نفسكم بالإعلام الأمريكي

00:17:05.080 --> 00:17:07.480
مهما كانت بلاوي وكوارث الإعلام الأمريكي

00:17:07.480 --> 00:17:09.000
وأي كانت نتيجة المقارنة

00:17:09.000 --> 00:17:11.480
ولو كانت هتطلعكم كلاب بلدي قصاد ملايكة

00:17:11.480 --> 00:17:13.600
الإعلام الأمريكي على الأقل عنده حد أدنى

00:17:13.600 --> 00:17:15.280
من المهنية والمصداقية والشفافية

00:17:15.280 --> 00:17:17.660
إعلام كتير منه مستقل وبيقول اللي هو عايزه

00:17:17.660 --> 00:17:19.260
مش اللي حد معين عايزه

00:17:19.260 --> 00:17:21.960
روحوا شوفوا حلقة الحاج سامسونج عشان تعرفوا اللي فيها

00:17:21.960 --> 00:17:23.000
وبسيرة أمريكا وترامب..

00:17:23.180 --> 00:17:25.180
والناس اللي بتستظرف وتقول إن سمو الأمير

00:17:25.280 --> 00:17:26.500
هو اللي هيحاسب على المشاريب

00:17:26.500 --> 00:17:28.440
يا جدعان.. يا جدعان ده ظروفهم زي الزفت

00:17:28.440 --> 00:17:29.900
ده بيدفع مرتب أبو شيماء بالعافية

00:17:29.900 --> 00:17:30.580
يا عيني..

00:17:30.760 --> 00:17:32.700
كلامهم ده خلاني أتخيل سمو الأمير

00:17:32.700 --> 00:17:34.700
وهو قاعد على مكتبه فاتح الشاشات قدامه

00:17:34.700 --> 00:17:37.060
بيتابع الأحداث في أمريكا والخساير والحرايق

00:17:37.060 --> 00:17:38.040
ومطلع الآلة الحاسبة

00:17:38.040 --> 00:17:40.360
وعمال يحسب تكلفة التصليح وإعادة البناء

00:17:40.360 --> 00:17:42.360
وهو يا عيني لا ناقة له ولا جمل في الحوار

00:17:42.520 --> 00:17:44.520
اللي هو زي الدكاترة وأطقم التمريض كده

00:17:44.520 --> 00:17:45.640
حالهم يصعب ع الواحد

00:17:45.640 --> 00:17:47.980
وشايلين شيلة مش بتاعتهم ولا قدها حتى

00:17:47.980 --> 00:17:50.800
والحكومة بتخليهم هم كمان يحاسبوا على المشاريب

00:17:50.800 --> 00:17:51.580
نرجع لموضوعنا

00:17:51.580 --> 00:17:52.920
مصر دولة تانية

00:17:52.920 --> 00:17:55.340
مصر التانية اللي هيكون فيها الصحة أحسن

00:17:55.340 --> 00:17:57.460
ما هو مينفعش بلد تبقى واقفة على رجليها

00:17:57.460 --> 00:17:58.620
والصحة فيها مش أد كده

00:17:58.620 --> 00:18:01.040
وكمان إحنا مش أي بلد.. إحنا مصر.. أم الدنيا

00:18:01.040 --> 00:18:03.840
يعني المفروض يكون عندنا بنية صحية متميزة

00:18:03.840 --> 00:18:05.840
مش بس بالكم.. لأ بالكيّف برضه

00:18:05.920 --> 00:18:08.400
يعني يكون عندنا مستشفيات رئيسية على أعلى مستوى

00:18:08.400 --> 00:18:10.500
ووحدات صحية شغالة مش مباني خربانة

00:18:10.500 --> 00:18:12.800
ورواتب أطقم طبية محترمة جدا

00:18:12.800 --> 00:18:15.840
وأجهزة ومعدات ومستلزمات طبية متوفرة

00:18:15.840 --> 00:18:18.700
وسراير وغرف عمليات.. ودعم للبحث العلمي

00:18:18.700 --> 00:18:20.700
وخطط مستمرة للزيادة والتطوير

00:18:20.700 --> 00:18:22.700
زيادة عدد السراير والوحدات

00:18:22.700 --> 00:18:24.280
مش زيادة عدد الغواصات والطيارات!

00:18:24.280 --> 00:18:27.360
ومتقوليش إزاي منشتريش سلاح عاااااا.. إهدى يا عم علينا

00:18:27.540 --> 00:18:29.400
بلاش جعجعة فارغة زي ما قلنالك في أول الحلقة

00:18:29.400 --> 00:18:31.540
إحنا بنسأل في ظل الأزمة اللي إحنا فيها

00:18:31.540 --> 00:18:33.760
إننا أمة الفقر.. أمة العوز

00:18:33.760 --> 00:18:36.160
ليه بنشتري سنوياً سلاح من برة بالمليارات؟!

00:18:36.160 --> 00:18:38.720
وياريته حتى سلاح حديث ولا بنشتريه بكل إمكانياته!

00:18:38.720 --> 00:18:40.960
ده إحنا بنشتري السلاح اللي بقى نسخة قديمة

00:18:40.960 --> 00:18:42.660
اللي هو عامل زي ويندوز XP كده

00:18:42.660 --> 00:18:44.920
واللي بقى في الأحدث والأقوى منه بمراحل

00:18:44.920 --> 00:18:47.260
وحتى القديم ده.. بنشتريه منزوع الصلاحيات

00:18:47.260 --> 00:18:51.440
والدول العظمى اللي بتبيع لك مبتسمحكلش إلا بشوية أوبشن بسيطة

00:18:51.440 --> 00:18:53.260
وقطع الغيار والصيانة من عندهم

00:18:53.260 --> 00:18:54.200
وإدفع يا شعب!

00:18:54.200 --> 00:18:58.160
آخر أخبار وتقارير منشورة بتقول إننا دلوقتي.. حالياً في ظل أزمة كورونا

00:18:58.160 --> 00:19:00.580
بنستعد لإتمام صفقة سلاح مع إيطاليا

00:19:00.580 --> 00:19:04.000
الصفقة دي بيتقال عنها  إنها هتوصل لـ 10 مليار يورو

00:19:04.000 --> 00:19:04.740
إنت متخيل الرقم!!

00:19:04.740 --> 00:19:06.680
يعني أكثر من 170 مليار جنيه

00:19:06.740 --> 00:19:09.220
إنت مستوعب يا بني ياللي بتهاجمنا وتتهمنا بالخيانة

00:19:09.220 --> 00:19:11.860
هندفع من فلوسنا وقوتنا وقوت عيالنا لإيطاليا

00:19:11.860 --> 00:19:12.640
في الظروف دي..

00:19:12.700 --> 00:19:14.700
170 مليار جنيه! في شوية أسلحة!

00:19:14.980 --> 00:19:17.560
طب لما بعتنا كمامات لإيطاليا قولتوا إنسانية

00:19:17.700 --> 00:19:19.700
ونقف جنب بعض وسابع جار وحوار

00:19:19.840 --> 00:19:20.720
طب دي هتقولوا عليها إيه؟!

00:19:20.720 --> 00:19:24.000
يا عم أنا مش هقولك إن الريس رفض يدفع 10 مليار جنيه بس

00:19:24.000 --> 00:19:25.960
عشان يطور منظومة السكك الحديد المتهالكة

00:19:25.960 --> 00:19:29.640
ولا هقولك إصرف الـ 170 مليار دول بتوع صفقة واحدة بس

00:19:29.640 --> 00:19:32.400
على التعليم والصحة والبحث العلمي والبنية التحتية

00:19:32.400 --> 00:19:33.040
لا يا سيدي

00:19:33.040 --> 00:19:35.540
خد 170 مليار.. وفوقيهم 170 زيهم..

00:19:35.540 --> 00:19:36.700
وإبدأ بيهم مشروع ضخم

00:19:36.700 --> 00:19:38.620
تكون مصر فيه دولة مصنعة للسلاح

00:19:38.760 --> 00:19:41.900
من البداية.. لنفسها.. وبعد كدة للتجارة والبيع

00:19:41.900 --> 00:19:44.020
نعمل طيارات بدون طيار.. وبطيار

00:19:44.020 --> 00:19:45.380
مش إحنا عندنا أحسن طيارين في العالم

00:19:45.380 --> 00:19:47.520
طب ما نعملهم طيارات تضرب F18 بالجزمة

00:19:47.520 --> 00:19:49.320
إحنا مش قليلين في المنطقة يا جدعان

00:19:49.320 --> 00:19:50.360
إصنع سلاحك يا عم..

00:19:50.360 --> 00:19:52.400
يعني لا هيبقى تعليم ولا صحة ولا سلاح!

00:19:52.400 --> 00:19:53.420
أومال حضرتك جاي تعمل إيه؟

00:19:53.420 --> 00:19:54.120
((فيديو جانبي: "بتشمس"))

00:19:54.120 --> 00:19:56.020
بص.. أنا أقولك إنت تعمل إيه دلوقتي حالاً

00:19:56.020 --> 00:19:56.800
عشان أنا جبت آخري..

00:19:56.800 --> 00:19:58.740
إنت فوراً تروح تشترك في خمسة بالمصري على يوتيوب..

00:19:58.740 --> 00:19:59.900
وتشارك الحلقة دي مع صحابك

00:19:59.900 --> 00:20:01.160
وتشوف كل حلقاتنا اللي فاتت

00:20:01.160 --> 00:20:02.500
وتستنانا حلقة جديدة الخميس اللي الجاي

00:20:02.500 --> 00:20:03.520
عشان نكمل كلامنا

00:20:04.620 --> 00:20:05.120
سلام..


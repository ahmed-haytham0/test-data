WEBVTT
Kind: captions
Language: ar

00:00:00.000 --> 00:00:03.160
غير حياتك مع أسلوب

00:00:03.160 --> 00:00:05.560
أهلا بكم في الحلقة التالتة من برنامج أفكار أسلوب

00:00:05.560 --> 00:00:08.520
بعد النجاح الساحق للحلقتين اللي فاتوا من برنامج أفكار أسلوب

00:00:08.520 --> 00:00:10.000
الحلقة الأولى فيه ٤ شافوها…

00:00:10.000 --> 00:00:13.580
والحلقة التانية… ممم يعني… و نصر ابن خالي وعدني إنه يشوفها لما يجدد الباقة

00:00:13.580 --> 00:00:16.320
كان لازم نعمل حلقة تالتة… نقضي بيها على نفسنا نهائي…

00:00:16.320 --> 00:00:19.140
الحلقة التالتة من برنامج أفكار أسلوب بعنوان: الضربة القاضية

00:00:19.140 --> 00:00:21.920
حلقة النهاردة … قاتلة… شوفها وانت ماسك ورقة وقلم…….

00:00:21.920 --> 00:00:24.060
وبص بصة وداع آخيرة على الفايسبوك…

00:00:24.060 --> 00:00:26.040
علشان هانمسحه من على موبايلك بعد الحلقة

00:00:26.040 --> 00:00:29.020
لو انت بتتفرج على الحلقة دي على قناة “أسلوب” على يوتيوب أو فايسبوك

00:00:29.020 --> 00:00:32.120
يبقى أكيد أكيد أكيد أكيد … كان فيه حاجة تانية وراك المفروض إنك تعملها…

00:00:32.120 --> 00:00:33.700
بس إنت هربت منها وقولت لنفسك…

00:00:33.700 --> 00:00:35.640
أنا هابص بصة واحدة بس على الفايسبوك أو يوتيوب

00:00:35.640 --> 00:00:38.280
و أي حاجة ملهاش ٢٠١٦ لازمة… وأقفل على طول

00:00:38.280 --> 00:00:39.420
وبقالك ساعتين ياعيني …

00:00:39.420 --> 00:00:42.360
عمال تلف على نفس الهري اللي بتشوفه متكرر كل يوم…

00:00:42.360 --> 00:00:45.200
وقاعد تعد كام واحد عملك لايك على صورة البروفايل الجديدة…

00:00:45.200 --> 00:00:46.980
اللي انت يا إما حاطط صورة ممثل…

00:00:46.980 --> 00:00:49.320
أو مصورها لنفسك وإنت عامل نفسك مش واخد بالك…

00:00:49.320 --> 00:00:52.240
او قاصصها من صورتك في فرح.. ونص كتف صاحبك لسه باين في الصورة

00:00:52.240 --> 00:00:56.320
حلقة النهاردة هانتكلم فيها عن مشكلة معروفة جدا إسمها procrastination

00:00:56.320 --> 00:00:57.700
وترجمتها بالعربي : التسويف…

00:00:57.700 --> 00:01:00.920
أو الكسل وتأجيل كل حاجة المفروض تقوم تعملها… لوقت تاني …

00:01:00.920 --> 00:01:02.420
وخلوني أشرحهالكم بطريقة “أسلوب”

00:01:02.420 --> 00:01:05.080
من الآخر كده… إنت فيه حاجة وراك دلوقتي حالا…

00:01:05.080 --> 00:01:08.500
أهم مليون مرة من اللي انت كنت بتعمله قبل ماتوصل للفيديو الجميل ده…

00:01:08.500 --> 00:01:11.940
وإحنا لحقناك دلوقتي علشان نرجعك تروح تعمل الحاجة دي … وتدعيلنا

00:01:11.940 --> 00:01:15.120
بس تعالى نتأكد الأول… ان انت المفروض تكمل معانا الحلقة دي…

00:01:15.120 --> 00:01:17.420
ولا ممكن تقفلها وتكمل حياتك في أمان عادي

00:01:17.420 --> 00:01:19.000
لو انت كان وراك مذاكرة تعملها…

00:01:19.000 --> 00:01:21.820
وسيبتها لغاية لما وصلت هنا… يبقى استنى معانا

00:01:21.820 --> 00:01:23.640
لو انت في شغلك و وراك شغل تعمله…

00:01:23.640 --> 00:01:27.120
وسايبه وبتلف على النت لغاية لما وصلتلنا هنا… يبقى انت برضه معانا

00:01:27.120 --> 00:01:29.880
لو فيه عندك في المطبخ دلوقتي… أطباق وكوبايات وحلل…

00:01:29.880 --> 00:01:32.820
مستنيين اللي يحن عليهم ويغسلهم… يبقى انتي أكيد معانا

00:01:32.820 --> 00:01:34.900
لو انت من النوع اللي لما يجي حد يصحيه من النوم

00:01:34.900 --> 00:01:37.200
يفضل يقول… طب ٥ دقايق بس… طب ١٠ دقايق بس…

00:01:37.200 --> 00:01:40.360
وبيفضل يعمل سنوووز للمنبه ٤٠ مرة لغاية لما يصحى متأخر…

00:01:40.360 --> 00:01:42.140
ده لو صحى يعني… يبقى انت معانا يا كبير

00:01:42.140 --> 00:01:44.220
لو انت عندك حاجة في البيت بايظة بقالها كتييييير

00:01:44.220 --> 00:01:47.860
ومراتك أو مامتك هاتصرخ وتلم عليك الناس وترمي نفسها من البلكونة

00:01:47.860 --> 00:01:49.740
علشان خاطر تجيب حد يصلحها بقى

00:01:49.740 --> 00:01:51.960
وانت كل يوم تقول… بكرة هاجيب حد… بعده هاجيب حد

00:01:51.960 --> 00:01:54.100
يبقى انت اخويا وحبيبي… وتستنى معايا أنا 😀

00:01:54.100 --> 00:01:57.140
لو هدومك بطلت تدخل فيك… أو بقيت بتلبسها بمعجزه هندسية…

00:01:57.140 --> 00:01:59.940
وكل مرة تقول: أنا لازم ألعب رياضة… أنا لازم أخس بقى

00:01:59.940 --> 00:02:02.800
أو إنتي بتحلمي تلبسي الطقم اللي إنتي اشترتيه جديد…

00:02:02.800 --> 00:02:05.940
وهو ضيق وهايضرب عليكي أصلا.. علشان إتكسفتي وإنتي بتشتريه …

00:02:05.940 --> 00:02:09.020
وقولتي لصاحبتك أنا شارياه كده أصل أنا هالعب رياضة واخس…

00:02:09.020 --> 00:02:11.480
ولسه مابدأتوش تلعبو رياضة وتخسوا إنتوا الإتنين…

00:02:11.480 --> 00:02:13.580
يبقى اشفطوا بطنكوا شوية كده… وريحوا معانا

00:02:13.580 --> 00:02:16.200
لو انت من الناس اللي لما يكون عندها مشروع أو تقرير أو ديزاين

00:02:16.200 --> 00:02:18.700
أو شغل أو مذاكرة لإمتحان… وبتفضل تقول… هابدأ بكرة …

00:02:18.700 --> 00:02:20.280
أصل مفيش مووود دلوقتي… بكره بكره…

00:02:20.280 --> 00:02:23.360
لغاية لما  تصحى من الغيبوبة ليلة التسليم…يبقى انت أكيد أكيد معانا

00:02:23.360 --> 00:02:25.580
لو انت وراك أي حاجة المفروضع تعملها…

00:02:25.580 --> 00:02:28.720
ولسه قاعد تتفرج علينا بعد كل الهري اللي فات ده…….

00:02:28.720 --> 00:02:30.520
مفيش فايدة فيك يعني… انت معانا

00:02:30.520 --> 00:02:33.740
لو مسمعتش اسمك في أي حاجة من اللي عدوا دول يبقى ألف ألف مبروك

00:02:33.740 --> 00:02:36.300
انت زي الفل… وقف الفيديو ده… وقوم شوف مصلحتك

00:02:36.300 --> 00:02:37.480
بس, لو انت زي معظم الناس

00:02:37.480 --> 00:02:40.400
وعندك مشكلة أو اتنين أو أكتر من اللي قولنا عليهم فوق دول

00:02:40.400 --> 00:02:42.540
يبقى شد قلمك الجميل وكراستك الأجمل

00:02:42.540 --> 00:02:44.980
وتعالى أغششك إيه المشكلة وطريقة حلها

00:02:44.980 --> 00:02:47.800
المشكلة بكل بساطة ان مخ الأنسان بيكون دايما عايزه مرتاح

00:02:47.800 --> 00:02:49.760
مايكونش عليه أي ضغط في الوقت الحالى

00:02:49.760 --> 00:02:52.980
ودايما مخنا بيحاول يخلينا نحس بالإستمتاع في الوقت الحالي

00:02:52.980 --> 00:02:56.120
وبيحاول يقنعنا إن هايكون في فرصة أكبر بكتير في المستقبل

00:02:56.120 --> 00:02:57.280
إن إحنا نكون كويسين

00:02:57.280 --> 00:03:00.560
مثال… لو حد هايديلك مصروف أيام ما كنت بتاخد المصروف يعني

00:03:00.560 --> 00:03:03.600
سألك تاخد ١٠٠ جنيه دلوقتي؟ ولا تاخد ٢٠٠ جنيه بعد سنة؟

00:03:03.600 --> 00:03:05.700
طبعا هاتخطفها من إيده قبل مايكمل السؤال

00:03:05.700 --> 00:03:07.560
١٠٠ جنيه طبعا دلوقتي مين ضامن يعيش

00:03:07.560 --> 00:03:11.280
إيه اللي حصل ده؟ مخنا قالنا ياعم بس خدها منه مش هاتطلع منه تاني

00:03:11.280 --> 00:03:14.920
لما نبقى نعيش السنة اللي جاي يبقى ربنا يحلها أكيد هايديلنا فلوس تانية

00:03:14.920 --> 00:03:18.220
ده نفس اللي بيحصل في كل حاجة إحنا بنأجلها في الحياة بس الفرق

00:03:18.220 --> 00:03:21.140
مش بيكون مجرد ١٠٠ جنيه الفرق بيكون الحياة نفسها

00:03:21.140 --> 00:03:23.180
الفرق بيكون بين حياة ناجحة وسعيدة

00:03:23.180 --> 00:03:26.580
وحياة تانية عبارة عن استمتاع لحظي وخسارة وندم باقي الحياة

00:03:26.580 --> 00:03:30.100
لما تكون مثلا نفسك تلعب رياضة وتخس دايما هاتختار إنك تبدأ بكرة

00:03:30.100 --> 00:03:33.900
أصل النهاردة مليش مزاج أو النهاردة مفيش هدوم رياضة أو النهاردة مهدود

00:03:33.900 --> 00:03:36.320
هاتلاقي مليون ومليون حجة يخلوك ماتروحش الچيم

00:03:36.320 --> 00:03:37.900
أو حتى ماتلعبش رياضة في البيت النهاردة

00:03:37.900 --> 00:03:39.640
ومخك هايدليك مسكن لحظي

00:03:39.640 --> 00:03:42.800
يوعدك فيه إنك هاتبدأ بكرة إن شاء الله وهاتكسر الدنيا كمان

00:03:42.800 --> 00:03:44.580
تعالوا ناخد حاجة واحدة مثال نوضح بيه

00:03:44.580 --> 00:03:47.440
بس نفس الفكرة دي… بتتطبق على حاجات تانية كتيييييرة جدا

00:03:47.440 --> 00:03:50.160
لما تكون بتذاكر مخك بيحس إنه هايبدأ يعمل مجهود

00:03:50.160 --> 00:03:52.460
مخنا دايما عاوز يريحنا… أوي يعني

00:03:52.460 --> 00:03:56.020
فا بيدخل في خط الحماية الأول بتاعه بيدور على أكتر حاجة بتستمتع بيها

00:03:56.020 --> 00:03:57.380
ويطلعها ١٠٠ مرة في ذهنك

00:03:57.380 --> 00:04:00.600
ومخك نفسه يقعد ينادي عليها بصوت ممكن تكون سامعه بجد

00:04:00.600 --> 00:04:02.800
مخك هايشوف إنك بتستمتع بوقتك على الفايسبوك

00:04:02.800 --> 00:04:04.260
هايقولك بص بصة بس وأخرج

00:04:04.260 --> 00:04:08.100
هايشوف إنت بتحب تلعب لعبة إيه على الموبايل ويقولك خمس دقايق بس بريك

00:04:08.100 --> 00:04:09.320
وبعدين إبدأ مذاكرة بس

00:04:09.320 --> 00:04:12.560
هايقولك كوباية شاي متينة بقى علشان المذاكرة تبقى بتركيز

00:04:12.560 --> 00:04:14.880
طيب ادخل دور كده على كام حاجة أسمعها وأنا بذاكر

00:04:14.880 --> 00:04:17.820
ساندوتش طيب جعااان... عاوز أروح التويلت.. عاوز أنااام…

00:04:17.820 --> 00:04:21.740
أيوة…. أنا هانام دلوقتي… وأصحى بعد ساعة بالظبط أكسر الدنيا مذاكرة

00:04:21.740 --> 00:04:24.940
ودكتور مجدي يعقوب نفسه هايجي يسألني في حاجات طبية من اللي أنا اتعلمتها

00:04:24.940 --> 00:04:28.400
مخنا دايما دايما دايما… هايوعدنا إن إحنا هانبقى أحسن في المستقبل

00:04:28.400 --> 00:04:31.320
ويقنعنا إن إحنا نأجل اي مجهود لوقت تاني في المستقبل

00:04:31.320 --> 00:04:34.280
يكون في مود للنجاح…. بس ده بيكون مسكن لحظى

00:04:34.280 --> 00:04:36.240
و إحنا نفسنا بنتضايق ونكره نفسنا

00:04:36.240 --> 00:04:39.640
بعد لما الوقت بيضيع مننا في الحاجات التافهة واللي بتضيع الوقت

00:04:39.640 --> 00:04:42.080
اللي عدى ده مش على المذاكرة بس ده لكل واحد في شغله

00:04:42.080 --> 00:04:43.820
ولكل واحدة في بيتها ولكل الناس

00:04:43.820 --> 00:04:46.780
حتى الناس اللي ناجحة في حياتها بيعدي عليها اللحظات دي

00:04:46.780 --> 00:04:48.780
بس الفرق الوحيد إن ال ناس الناجحة

00:04:48.780 --> 00:04:51.420
ما بتستسلمش للخدع اللي مخها بيحاول يعملها

00:04:51.420 --> 00:04:54.780
بتتحرك بذكاء إنها تعمل الحاجة اللي وراها وتخلص منها

00:04:54.780 --> 00:04:56.780
أنا عن نفسي, و أنا بكتب الاسكريبت ده

00:04:56.780 --> 00:04:59.580
كل شوية مخي يحاول يقنعني إني أقوم أعمل كوباية قهوة

00:04:59.580 --> 00:05:02.600
وأخد بريك ٥ دقايق بس علشان الاسكريبت يبقى منعنع…

00:05:02.600 --> 00:05:06.820
مع إني شارب كمية قهوة تصحي فريق عمل أسلوب بالكامل أسبوع قدام

00:05:06.820 --> 00:05:10.140
بس مخي لسه بيكلمني دلوقتي… واحد قهوة بس كمان يا كبير

00:05:10.140 --> 00:05:12.460
بس أنا حظي حلو… إن أنا إتعلمت ٦ خطوات بسيطة جدا

00:05:12.460 --> 00:05:15.620
بتخليني أعمل كل الحاجات اللي أنا المفروض أعملها دلوقتي حالا

00:05:15.620 --> 00:05:16.480
وما أجلهاش أبدا

00:05:16.480 --> 00:05:19.120
وأنا جاي النهاردة علشان أقولكم على ال ٦ خطوات دول

00:05:19.120 --> 00:05:21.220
هاقوم أعمل كوباية قهوة بس وأجيلكم على طوووول

00:05:21.220 --> 00:05:23.660
الخطوة الأولى: قسم الشغل لأجزاء صغيرة

00:05:23.660 --> 00:05:27.660
تعالى الأول نعرف إنت بتكسل أو بتسوف أو بتقول هابدأ كمان شوية ليه

00:05:27.660 --> 00:05:32.240
السبب الرئيس ي دايما إن الواحد بيكون وراه حاجة كبيرة مش عارفي يبدأها منين

00:05:32.240 --> 00:05:36.620
أو لما يبص لها على بعضها يلاقيها كبيرة أوي ومفيش أي أمل إنه يخلصها

00:05:36.620 --> 00:05:39.700
مثال على كده, بعض الطلبة اللي في المدارس تحاول تبدأ تذاكر

00:05:39.700 --> 00:05:43.320
تلاقي أدامها مواد كتيرة وكل مادة متأخر فيها حاجات كتيرة جدا

00:05:43.320 --> 00:05:46.920
مخها بيكدس عليها الدنيا كلها وبيبقى فعلا مفيش أمل إنه يبدا

00:05:46.920 --> 00:05:51.160
فا ساعتها المخ بيقول بص خمس دقايق بس إعمل حاجة تانية وبعدين تعالى إبدا

00:05:51.160 --> 00:05:52.460
ساعتها هاتكسر الدنيا

00:05:52.460 --> 00:05:54.800
نفس الحكاية للناس اللي عاوزة تخس وتخسر وزن

00:05:54.800 --> 00:05:58.980
المخ بيلاقي المجهود المطلوب فعلا كبير فا دايما يشجعك إنك تبدأ بكرة

00:05:58.980 --> 00:06:02.900
مخك عاوزك تكون مبسوط دلوقتي, مخنا بيخوفنا من المجهود

00:06:02.900 --> 00:06:07.980
مخنا بيخوفنا إن إحنا نبدأ دايما بيقولنا ياااااه… الشغل اللي وراك كتيييير أوي

00:06:07.980 --> 00:06:10.860
نفس الحكاية لما يكون عندك مشروع يتسلم في شغلك

00:06:10.860 --> 00:06:12.400
أو حتى ترتيب وعمل شغل البيت

00:06:12.400 --> 00:06:16.440
مخنا بيقولنا إيه ده إنت هاتبدأ كل ده… طيب إتفرج على المسلسل ده وبعدين إبدأ

00:06:16.440 --> 00:06:20.100
إتفرج على الفيلم ده يشجعك… غير مود بقى وريح علشان تعرف تشتغل كويس

00:06:20.100 --> 00:06:22.440
حتى الصحيان من النوم الصبح… مخنا بيفضل يقولنا

00:06:22.440 --> 00:06:26.080
كمان ٥ دقايق بس نوم اليوم هايبقى طويييييل أوي وهاتتعب

00:06:26.080 --> 00:06:28.620
٥ دقايق بس هاتخليك نشيط باقي اليوم

00:06:28.620 --> 00:06:31.680
مع إنها عمرها ما بتفرق حل المشكلة دي… فعلا بسيط

00:06:31.680 --> 00:06:35.580
ولما بتفهم بس الخدعة اللي مخنا بيحاول يعملها… هاتتغلب عليه بسهولة

00:06:35.580 --> 00:06:39.620
الحل… إن إحنا نقسم أي حاجة ورانا لحاجات صغيرة جدا

00:06:39.620 --> 00:06:42.300
حتى لو في البداية مش هاتخلينا نخلص الحاجة اللي ورانا

00:06:42.300 --> 00:06:46.680
بس المهم إن الواحد يقسم الشغل اللي وراه لحاجة بسيطة جدا  جدا

00:06:46.680 --> 00:06:50.560
وبس يبدأ بداية صغيرة أحسن مليون مرة من تأجيل العمل

00:06:50.560 --> 00:06:53.380
يعني لو عندك مذاكرة ٦ مواد, إختار مادة واحدة بس

00:06:53.380 --> 00:06:56.700
وشيل من دماغك كل المواد التانية إنساها بس لمدة ٣٠ دقيقة

00:06:56.700 --> 00:06:59.580
وإختار مادة واحدة والمادة دي هاتلاقيها برده كبيرة جدا

00:06:59.580 --> 00:07:03.260
إختار فصل أو درس واحد وإبدأ ذاكر الدرس ده بس في ٣٠ دقيقة

00:07:03.260 --> 00:07:06.540
وخد بعدها راحة وبعد كده, حط جدول تقسم فيه باقي المواد

00:07:06.540 --> 00:07:08.180
نفس الفكرة لأي حاجة تانية في حياتك

00:07:08.180 --> 00:07:11.100
عندك مشروع كبير, إختار حاجة واحدة بس إبدأ فيها وقسم باقي المشروع

00:07:11.100 --> 00:07:13.460
حتى شغل البيت قسميه, وخدي راحة في النص

00:07:13.460 --> 00:07:15.860
قولي أنا هاغسل الكوبايات بس دلوقتي… وهاخد راحة

00:07:15.860 --> 00:07:18.240
وبعدين الأطباق… وأتفرج بعدها على الشيف الشربيني

00:07:18.240 --> 00:07:19.820
أو الشيف بتاع يا جمالوا يا جماله

00:07:19.820 --> 00:07:23.640
وبعدين باقي شغل البيت...لازم نقسم الشغل اللي ورانا لحاجات بسيطة

00:07:23.640 --> 00:07:24.620
حتى الصحيان من النوم

00:07:24.620 --> 00:07:27.700
مخنا بيتخيل الشغل اللي وراه كله مرة واحدة

00:07:27.700 --> 00:07:30.720
إنه هايصحى, ويجهز نفسه, وينزل من البيت, والمواصلات…

00:07:30.720 --> 00:07:33.540
وكل المجهود اللي هايعمله الصبح… فا يحاول يريحنا

00:07:33.540 --> 00:07:37.860
ويخلينا نضحك على نفسنا ويقولنا: نام كمان ٥ دقايق بس

00:07:37.860 --> 00:07:41.680
جرب وانت بتصحى من النوم, تقول أنا هاقوم أغسل وشي وآخد شاور بس

00:07:41.680 --> 00:07:45.060
وبعدين أبقى أنام تاني مش مشكلة… غالبا أول بس لما تقوم وتغسل وشك

00:07:45.060 --> 00:07:46.920
هاتبقى حليت مشكلة الصحيان متأخر

00:07:46.920 --> 00:07:49.320
إنت محتاج بس تبدأ… بداية صغيرة

00:07:49.320 --> 00:07:51.260
لما نطبق الخطوة دي مرات كتيرة

00:07:51.260 --> 00:07:53.740
في وقت قليل هايبقى تقسيم الشغل ده عادة يومية

00:07:53.740 --> 00:07:57.800
وهانلاقي نفسنا متشجعين إن إحنا نعمل أجزاء أكبر بكتير في المرة الواحدة

00:07:57.800 --> 00:08:00.680
الخطوة التانية… حدد لنفسك أهداف واضحة في حياتك

00:08:00.680 --> 00:08:04.920
دي أهم خطوة في حياتنا كلها بجد علشان نبدأ أي رحلة نجاح وسعادة في حياتنا

00:08:04.920 --> 00:08:07.660
لازم نحدد لنفسنا أهداف واضحة في حياتنا

00:08:07.660 --> 00:08:11.080
لازم يكون لك هدف أو أهداف في الحياة واضحة ومكتوبة

00:08:11.080 --> 00:08:13.940
علشان تقدر تبني أي نوع من النجاح والسعادة في حياتك

00:08:13.940 --> 00:08:16.520
إنت سمعت النصيحة دي قبل كده ولسه هاتسمعها

00:08:16.520 --> 00:08:19.600
الخطوة دي كانت أول مبدأ نشرناه على موقع أسلوب

00:08:19.600 --> 00:08:24.020
وصفحة أسلوب على الفايسبوك… لأن دي أهم خطوة أولى لأي نجاح من أي نوع

00:08:24.020 --> 00:08:27.520
وإحنا كمان إتكلمنا بالتفصيل في الحلقة الرابعة من برنامج أستوديو أسلوب

00:08:27.520 --> 00:08:31.580
عن إن إزاي تحط لنفسك أهداف في الحياة وخطوات بسيطة لتحقيقهم

00:08:31.580 --> 00:08:35.680
إحنا بنعتبر إن حلقة تحديد وتحقيق الأهداف في برنامج أستوديو أسلوب

00:08:35.680 --> 00:08:38.880
هي أهم حلقة أنتجناها لغاية دلوقتي لازم تشوفها

00:08:38.880 --> 00:08:41.460
ولازم تبدأ تك تب لنفسك أهداف ل حياتك

00:08:41.460 --> 00:08:44.680
إنت طبعا هاتلاقي حلقة إزاي تحدد وتحقق أهدافك في الحياة

00:08:44.680 --> 00:08:47.760
مع باقي حلقات وبرامج أسلوب كلها موجودة على موقع أسلوب دوت كوم

00:08:47.760 --> 00:08:49.360
وبرامج أسلوب للأيفون والأندرويد

00:08:49.360 --> 00:08:52.000
وعلى قناة أسلوب على يوتيوب  وعلى صفحة أسلوب على الفايسبوك

00:08:52.000 --> 00:08:54.200
لما تكتب إنك عاوز تحقق نجاح معين في الحياة

00:08:54.200 --> 00:08:57.480
سواء دراسة, فقدان وزن, بناء جسم صحي, بناء أسرة سعيدة

00:08:57.480 --> 00:08:59.020
نجاح في العمل, تعلم مهارة جديدة

00:08:59.020 --> 00:09:04.220
لما تكتب أهدافك وتكون مكتوبة بوعي كل الخطوات اللي جاية هاتكون فعلا سهلة

00:09:04.220 --> 00:09:07.180
الخطوة التالتة: ٣٠ دقيقة وقت مستقطع

00:09:07.180 --> 00:09:09.740
إستقطع ٣٠ دقيقة من وقتك وركز فيهم

00:09:09.740 --> 00:09:11.920
إحنا لسه هانبدأ مرحلة “بناء التركيز”

00:09:11.920 --> 00:09:15.100
ودي هاناحتاج إن إحنا نركز فيها وقت صغير جدا

00:09:15.100 --> 00:09:17.160
ونكافئ نفسنا بعد الوقت الصغير ده

00:09:17.160 --> 00:09:21.400
تعالو نرجع للسؤال بتاع تاخد ١٠٠ جنيه دلوقتي ولا ٢٠٠ جنيه كمان سنة؟

00:09:21.400 --> 00:09:24.500
تختار مين؟ ال ١٠٠ جنيه دلوقتي طبعا مش محتاجة أي تفكير

00:09:24.500 --> 00:09:28.620
طيب لو كان السؤال تاخد ١٠٠ جنيه دلوقتي؟ ولا ٢٠٠ جنيه كمان ٣٠ دقيقة؟

00:09:28.620 --> 00:09:32.120
إممم.. لأه دلوقتي أنا عن نفسي هاختار ال ٢٠٠ جنيه كمان ٣٠ دقيقة

00:09:32.120 --> 00:09:33.880
أو حتى ٦٠ دقيقة مش مشكلة

00:09:33.880 --> 00:09:38.520
إحنا لما نشتغل أو نذاكر دلوقتي النجاح هايكون آخر السنة أو لسه عليه شوية

00:09:38.520 --> 00:09:41.780
فا مخنا بيقول لأه… إتبسط بس دلوقتي وسيب الشغل شوية

00:09:41.780 --> 00:09:44.480
علشان نضحك على مخنا, ونبدأ نشتغل وإحنا مبسوطين

00:09:44.480 --> 00:09:47.280
نخلي المكافئة كمان ٣٠ دقيقة… بدل كمان سنة

00:09:47.280 --> 00:09:49.960
يعني نفصل نفسنا عن أي تشتيت مهما كان

00:09:49.960 --> 00:09:53.120
لمدة ٣٠ دقيقة بس, ونشتغل فيهم بتركيز جدا

00:09:53.120 --> 00:09:56.160
وبعد كده, ناخد بريك مكافئة نعمل فيه اللي إحنا عاوزينه

00:09:56.160 --> 00:09:58.160
بس البريك هايكون مدته ٥ دقايق بس

00:09:58.160 --> 00:10:01.500
إحنا عارفين إن لو واحد بيذاكر أو واحد بيعمل شغل من أي نوع

00:10:01.500 --> 00:10:04.360
٣٠ دقيقة مش كفاية إنه يبدأ ينتج… بس إحنا في الخطوة دي

00:10:04.360 --> 00:10:07.000
نبني عادة للمخ وبنبني إرتباط شرطي للمخ

00:10:07.000 --> 00:10:09.620
إنه لما يركز هايخد هدية في وقت قصير جدا

00:10:09.620 --> 00:10:13.840
بعد كام مرة بسيطة… المخ نفسه هايستمتع بال وقت اللي هايكون مركز فيه

00:10:13.840 --> 00:10:17.120
لأنه هايكون مترقب ال ٥ دقايق اللي هايخد فيهم بريك

00:10:17.120 --> 00:10:21.280
وكمان هايكون بريك عبارة عن مكافئة مش وقت ضايع عبارة عن تأنيب ضمير

00:10:21.280 --> 00:10:22.740
طيب هاتنفذ الخطوة دي إزاي؟

00:10:22.740 --> 00:10:26.040
هات استوب ووتش, أو تايمر على موبايلك, أو منبه بتاع طبيخ بتاع مطبخ

00:10:26.040 --> 00:10:28.680
أو حتى سيرش على جوجل على كلمة timer بالإنجليزي

00:10:28.680 --> 00:10:30.820
وإظبط التايمر بتاعك على ٣٠ دقيقة

00:10:30.820 --> 00:10:32.300
وإبدأ في ال ٣٠ دقيقة دول

00:10:32.300 --> 00:10:34.980
تشتغل على الحاجة اللي المفروض تخلصها بدون توقف

00:10:34.980 --> 00:10:36.160
الموبايل إقفله حتى

00:10:36.160 --> 00:10:40.420
إوعى تفتح أي حاجة أبدا أبدا أبدا مهما كانت غير اللي المفروض تعملها

00:10:40.420 --> 00:10:43.780
لو بتذاكر… يبقى الحاجة اللي هاتذاكر فيها بس هي اللي تعملها

00:10:43.780 --> 00:10:45.220
لو بتشتغل… ركز في شغلك

00:10:45.220 --> 00:10:48.460
من غير ما تتكلم مع حد من زمايلك أو تعمل شات أو أي حاجة تانية

00:10:48.460 --> 00:10:53.760
وأول لما ال ٣٠ دقيقة يخلصوا إختار لنفسك حاجة بتحب تعملها لمدة ٥ دقايق بس

00:10:53.760 --> 00:10:57.420
وبعدين ترجع تاني تشتغل بتركيز… بس ٥ دقايق محسبوين بالوقت برده

00:10:57.420 --> 00:10:58.780
مش ٥٠٠ دقيقة ولا حاجة

00:10:58.780 --> 00:11:03.420
بعد لما تكرر موضوع ال٣٠ دقيقة ده كام مرة, هاتلاقي إن ٣٠ دقيقة ماينفعوش

00:11:03.420 --> 00:11:06.540
خليهم ٦٠ دقيقة تركيز و ١٥ دقايق مكافئة

00:11:06.540 --> 00:11:09.240
مرة تانية ال ١٥ دقايق هايبقوا مكافئة جميلة

00:11:09.240 --> 00:11:11.780
مش هايبقوا وقت مسروق أو ضايع أو تأنيب ضمير

00:11:11.780 --> 00:11:16.040
كل واحد فينا, المفروض بعد كام تجربة, يعرف يحدد مدة تركيز لنفسه

00:11:16.040 --> 00:11:20.180
ويشجع نفسه إنه يزود المدة دي, كل مرة… حتى لو ٥ دقايق زيادة كل مرة

00:11:20.180 --> 00:11:23.460
دي طريقة جميلة أوي للي عاوز يزود تركيزه وإنتاجيته

00:11:23.460 --> 00:11:26.780
الخطوة الرابعة: راقب عادات التشتت بتاعتك وإكتبها في نوتة

00:11:26.780 --> 00:11:29.500
اللي هايحصل بالظبط وإنت قاطع نفسك عن كل حاجة

00:11:29.500 --> 00:11:32.120
فايسبوك, واتس آب, كاندي كراش, كلاش أوف كلانز, سابواي

00:11:32.120 --> 00:11:34.520
وكل حاجة مضيعة خيرة شباب الوطن العربي

00:11:34.520 --> 00:11:39.100
إن مخك هايفكرك بكل حاجة في الدنيا المفروض تعملها

00:11:39.100 --> 00:11:42.020
هايقولك… إنتي نسيتي تعزمي مروة ونيلي على عيد الميلاد

00:11:42.020 --> 00:11:44.740
وهايقولك… إتصل ب عمرو خليه يجيب ال ٢٠ جنيه اللي عليه

00:11:44.740 --> 00:11:48.080
و هيقولي… إدخل شوف مين عملي لايك على الإستيطات البايخة اللي أنا كاتبها

00:11:48.080 --> 00:11:50.340
وهايقولك… أدخلي شوفي صور الخطوبة بتاعت منال

00:11:50.340 --> 00:11:52.460
مش عارفه هي اتخطبت على إيه أصلا… حظوظ

00:11:52.460 --> 00:11:56.400
و مخك مش هايسيبك أبدا وعلى فكرة دي حاجة كويسة جدا مش وحشة

00:11:56.400 --> 00:12:01.160
حلها بسيط… هات نوتة صغيرة, وإكتب فيها كل فكرة تجيلك وإنت بتحاول تركز

00:12:01.160 --> 00:12:03.140
وإوعد نفسك إنك هاتعمل الحاجة دي

00:12:03.140 --> 00:12:05.740
في ال ٥ دقايق أو ال ١٠ دقايق اللي بعد وقت التركيز

00:12:05.740 --> 00:12:08.960
أنا عن نفسي, نوتة التشتيت بتاعتي دلوقتي حالا مكتوب فيها

00:12:08.960 --> 00:12:10.620
إبعت الإيميل بتاع المشروع الجديد

00:12:10.620 --> 00:12:14.200
إنت نسيت تقول للناس عن النسخة الجديدة من برنامج أسلوب للأيفون و الأي باد

00:12:14.200 --> 00:12:16.560
بص بصة كده على الفيديوهات الجديدة اللي على يوتيوب

00:12:16.560 --> 00:12:20.300
إيه ده.. أنا نسيت أتصل بمامتي… لازم أتصل بيها دلوقتي علشان ما أنساش

00:12:20.300 --> 00:12:21.640
قوم إعمل قهوة كمان مرة

00:12:21.640 --> 00:12:25.260
إنت كمان… كل ما يجيلك فكرة تشتيت إكتبها في نص سطر صغير في النوتة

00:12:25.260 --> 00:12:29.940
ولما يجي وقت البريك بص على النوتة, هاتلاقي حاجات منهم مهمة جدا جدا فعلا

00:12:29.940 --> 00:12:31.940
ويبقى جميل إنك تعملها في وقت البريك

00:12:31.940 --> 00:12:35.520
في ٣ مميزات فظييييعة لفكرة نوتة التشتيت دي

00:12:35.520 --> 00:12:38.960
١- بتشيل عن دم اغنا ضغط كبير جدا وإحنا بنحاول نركز

00:12:38.960 --> 00:12:42.100
لأن مش بنحاول نحتفظ بأي فكرة تشتيت في دماغنا

00:12:42.100 --> 00:12:45.620
٢- فيه أفكار كتيرة من اللي بنكتبها بتكون مهمة فعلا

00:12:45.620 --> 00:12:47.920
وبتبين لنا إحنا بنحب نعمل إيه بالظبط

00:12:47.920 --> 00:12:52.800
٣- فيه أوقات كتيرة, الواحد بيبقى عاوز يشتت نفسه بإنه يعمل حاجة مش كويسة

00:12:52.800 --> 00:12:57.060
زي إنه يدخن مثلا, أو يتفرج على حاجة مش كويسة أو ملهاش أي فايدة في الحياة

00:12:57.060 --> 00:12:58.780
غالبا الناس اللي عندها كرامة

00:12:58.780 --> 00:13:01.880
هاتتكسف من نفسها إنها تكتب بإيديها حاجة زي كده

00:13:01.880 --> 00:13:05.400
وهاتدي إشارة واضحة لعقلها إن دي حاجة غلط أنا كنت هاعملها

00:13:05.400 --> 00:13:07.940
الخطوة الخامسة: إتعلم فن إدارة الوقت

00:13:07.940 --> 00:13:12.120
لازم تستثمر من وقتك في إنك تتعلم إزاي تدير وقتك

00:13:12.120 --> 00:13:14.440
لازم تشوف الحلقة رقم ٢ من “أفكار أسلوب”

00:13:14.440 --> 00:13:17.240
اللي بنتكلم فيها بالتفصيل عن إدارة وتنظيم الوقت

00:13:17.240 --> 00:13:22.700
مفيش رحلة نجاح أبدا … مايكونش من أساسيتها تعلم فن إدارة وتنظيم الوقت

00:13:22.700 --> 00:13:27.040
الخطوة السادسة… لازم تشحن نفس ك تشجيع وحماس كل ما تهبط

00:13:27.040 --> 00:13:30.640
معظمنا بعد لما بيتفرج على حلقة مهمة جدا زي الحلقة دي

00:13:30.640 --> 00:13:33.880
بيشتجع يوم أو يومين… وبعدين ينسى ويهبط تاني

00:13:33.880 --> 00:13:35.940
وده طبيعي مليون في المية

00:13:35.940 --> 00:13:39.860
مستحيل نفضل متشجعين ومتحمسين طول الوقت لازم تحفيز وتشجيع يومي

00:13:39.860 --> 00:13:43.100
الحلقة دي تشوفها كمان مرة وإتنين وتلاتة و عشر مرات

00:13:43.100 --> 00:13:45.900
كل ما تلاقي  نفسك هبطت… هاتلاحظ إنك كل مرة تشوفها

00:13:45.900 --> 00:13:48.860
هاتستوعب نصايح جديدة كأنك أول مرة تسمعها

00:13:48.860 --> 00:13:51.940
وهاتشحنك حماس وطاقة مرة تانية… زي أول مرة سمعتها

00:13:51.940 --> 00:13:55.580
ونفس الحكاية مع كل حلقات أسلوب التانية… إسمعها تاني وتالت وعاشر

00:13:55.580 --> 00:13:58.860
وإعمل خدمة في نفسك, إنك تشحن نفسك كل شوية

00:13:58.860 --> 00:14:02.900
وبكده… نكون وصلنا لنهاية مجموعة من الأفكار المهمة والأساسية

00:14:02.900 --> 00:14:07.220
اللي لازم نستخدمها علشان نشجع نفسنا إن إحنا نقوم نشتغل ونعمل اللي ورانا

00:14:07.220 --> 00:14:09.460
هاتلاقي بعض الخطوات اللي إحنا قولنا عليها النهاردة

00:14:09.460 --> 00:14:11.580
متكررة في حلقات تانية من أسلوب

00:14:11.580 --> 00:14:15.020
وده لأن خطوات النجاح في الحياة, مشتركة بنسبة كبيرة جدا

00:14:15.020 --> 00:14:17.180
يعني لما تطبق الخطوات بتاعة النهاردة

00:14:17.180 --> 00:14:19.320
هاتنفعك إن شاء الله في كل مجالات حياتك

00:14:19.320 --> 00:14:20.700
مرة تانية, حلقات أسلوب كلها

00:14:20.700 --> 00:14:24.000
موجودة كاملة كتابة وفيديو على برامج أسلوب للأي فون والأندرويد

00:14:24.000 --> 00:14:25.080
وعلى موقع أسلوب دوت كوم

00:14:25.080 --> 00:14:27.760
وطبعا على قناة أسلوب على يوتيوب و صفحة أسلوب على الفايسبوك

00:14:27.760 --> 00:14:29.360
وهاتلاقينا كمان على ساوند كلاود

00:14:29.360 --> 00:14:31.360
طبعا إنت فاكر إن إحنا هانقولك دلوقتي

00:14:31.360 --> 00:14:33.840
إعمل لايك وشير ومنشن والكلام الرخيص ده

00:14:33.840 --> 00:14:37.500
بس ده ضد مبادئ أسلوب.. وعمرنا ما هنطلب من حد إنه يعمل كده أبدا

00:14:37.500 --> 00:14:40.500
لو عاوز تعمل لايك وشير من نفسك من غير ما إحنا ننبح صوتنا

00:14:40.500 --> 00:14:44.120
يبقى إنت ساعدتنا جدا إن إحنا ننشر خير كتير لناس كتيرة

00:14:44.120 --> 00:14:47.100
محتاجاه فعلا…. بس عمرنا ما هانطلب منك إنك تعمل لايك وشير

00:14:47.100 --> 00:14:50.700
يالا بقى خليك جميل وإعمل شير ومنشن لكل الناس اللي عاوزها تستفاد

00:14:50.700 --> 00:14:53.540
وإحنا هانقولهم… إنت إنت عملت منشن علشان هما مهمين ليك

00:14:53.540 --> 00:14:54.740
عملت لايك وشير ولا لسه؟

00:14:54.740 --> 00:14:57.520
خلي بالك… إحنا عمرنا ما هانطلب منك إنك تعمل لايك وشير

00:14:57.520 --> 00:14:59.520
إحنا كرامتنا فوق كل شيء

00:14:59.520 --> 00:15:00.640
إ عمل شير لواحدك يالا

00:15:00.640 --> 00:15:04.400
ومنشن لأصحابك هه… خلص بقى.. ورانا حلقات تانية عاوزين نشتغل عليها

00:15:04.400 --> 00:15:07.020
ماتقولش إنك لسه ماعملتش سابسكرايب لقناة أسلوب على يوتيوب

00:15:07.020 --> 00:15:09.860
مش هانصدق… دوس دوس ماتخافش… هو الزرار لونه أحمر صحيح

00:15:09.860 --> 00:15:10.840
بس هو مش مؤذي

00:15:10.840 --> 00:15:12.520
خليك كريم… خليك حبوب


WEBVTT
Kind: captions
Language: ar

00:00:02.040 --> 00:00:03.160
مقدمة عن الكسور.

00:00:05.240 --> 00:00:08.400
هنتكلم عن الكسور وإزاي نقدر نعبر عنها.

00:00:09.160 --> 00:00:14.560
معنى كلمة كسور يعني عايزين نعبّر عن قطع صغيرة أو جزء من شيء معيّن.

00:00:15.280 --> 00:00:24.400
بمعنى لو عندنا دايرة كاملة بالشكل ده، وقسّمناها إلى أربع أجزاء متساوية بالشكل ده.

00:00:26.400 --> 00:00:33.160
نقدر نقول على كل جزء من الأربع أجزاء إن هو عبارة عن كسر من الدائرة الأصلية.

00:00:34.040 --> 00:00:38.040
عشان نقدر نكتب الكلام ده على هيئة كسر، هنكتبه بالصورة دي.

00:00:40.440 --> 00:00:52.720
هنكتب فوق عدد الأجزاء اللي موجودة أو عدد الأجزاء اللي إحنا عايزين نعبّر عنها، وهنكتب تحت العدد الكلي للأجزاء، وهيبقى بينهم علامة قسمة أو علامة على.

00:00:53.520 --> 00:00:57.680
وبالتالي نقدر نعبّر عن الكسر على صورة بسط ومقام.

00:00:59.040 --> 00:01:02.840
عايزين نكتب الدائرة اللي قدامنا دي على صورة كسر.

00:01:03.840 --> 00:01:11.880
عندنا الدايرة متقسّمة إلى أربع أجزاء متساوية؛ يبقى العدد الكلي للأجزاء هو أربعة، هنكتب أربعة في المقام.

00:01:13.840 --> 00:01:18.720
هنكتب في البسط عدد الأجزاء اللي موجودة قدامنا، أو عدد الأجزاء اللي إحنا عايزين نعبّر عنها.

00:01:19.280 --> 00:01:23.480
عندنا: واحد، اتنين، تلاتة، أربعة؛ يبقى هنكتب في البسط أربعة.

00:01:24.480 --> 00:01:26.680
أربعة على أربعة تساوي واحد.

00:01:27.440 --> 00:01:32.560
وفعلًا عندنا دائرة كاملة، والواحد الصحيح بيعبّر عنها.

00:01:34.000 --> 00:01:37.040
طيب لو شِلنا جزء من الدايرة بالشكل ده.

00:01:38.520 --> 00:01:44.000
عايزين نعبر بالكسور عن الدايرة بعد ما بقت مكوَّنة من تلات أجزاء مش أربعة.

00:01:45.240 --> 00:01:45.760
هنعمل إيه؟

00:01:46.520 --> 00:01:49.080
هنعمل شرطة كسر أو علامة القسمة.

00:01:49.080 --> 00:01:51.800
هنكتب في المقام العدد الكلي للأجزاء.

00:01:52.000 --> 00:01:53.480
العدد الكلي للأجزاء كام؟

00:01:53.920 --> 00:01:57.640
واحد، اتنين، تلاتة، أربعة؛ يبقى هنكتب في المقام أربعة.

00:01:59.000 --> 00:02:05.400
عدد الأجزاء اللي إحنا عايزين نعبّر عنها هو: واحد، اتنين، تلاتة؛ يبقى هنكتب في البسط تلاتة.

00:02:06.760 --> 00:02:13.960
وبالتالي الكسر تلاتة على أربعة بيعبّر عن الشكل الجديد للدايرة بعد ما شِلنا منها جزء.

00:02:15.120 --> 00:02:17.680
هنبدأ نجيب صفحة جديدة ونشوف مثال تاني.

00:02:19.040 --> 00:02:23.400
لو عندنا مستطيل مقسم إلى تمن أجزاء متساوية بالشكل ده.

00:02:25.760 --> 00:02:32.160
وعندنا تلات أجزاء مظلّلة في الشكل كده.

00:02:33.680 --> 00:02:36.600
عايزين نكتب الأجزاء المظللة على هيئة كسر.

00:02:37.880 --> 00:02:38.400
هنعمل إيه؟

00:02:39.280 --> 00:02:40.480
هنعمل علامة القسمة.

00:02:43.640 --> 00:02:47.040
هنبدأ نكتب في المقام العدد الكلي للأجزاء وهو تمنية.

00:02:47.840 --> 00:02:54.520
وهنكتب في البسط عدد الأجزاء المظلَّلة، هنلاقيها: واحد، اتنين، تلاتة؛ يبقى هنكتب في البسط تلاتة.

00:02:55.200 --> 00:03:02.920
وبالتالي الكسر تلاتة على تمنية بيعبّر عن الأجزاء المظلَّلة اللي موجودة في الشكل اللي موجود قدامنا.

00:03:05.960 --> 00:03:17.640
وبالتالي يبقى لو عندنا شكل مقسّم إلى عدد من الأجزاء المتساوية؛ نقدر نعبّر عنه بكسر مكوّن من بسط ومقام وبينهم علامة على.

00:03:19.080 --> 00:03:23.960
وبالتالي نقدر نستنتج إن القسمة ممكن نعبّر عنها بكذا شكل.

00:03:24.880 --> 00:03:28.520
لو عندنا مثلًا اتناشر على اتنين، ممكن نكتبها بالصورة دي.

00:03:30.520 --> 00:03:35.200
أو ممكن نكتبها باستخدام علامة القسمة المطوّلة بالصورة دي.

00:03:36.680 --> 00:03:39.880
أو ممكن نكتبها عن طريق الكسور بالصورة دي.

00:03:44.000 --> 00:03:47.640
هنبدأ نجيب صفحة جديدة ونبدأ نشوف أمثلة أخرى.

00:03:48.960 --> 00:03:59.880
لو عندنا مجموعة من الأشكال بالشكل ده، عايزين نعبّر بالكسور عن الأجزاء المظلَّلة اللي موجودة في كل شكل.

00:04:00.720 --> 00:04:08.120
هنبدأ بأول شكل، عندنا مستطيل، المستطيل ده مقسّم إلى: واحد، اتنين، تلاتة؛ إلى تلات أجزاء متساوية.

00:04:09.120 --> 00:04:15.120
عايزين نكتب الأجزاء المظلَّلة … أو عفوًا، عايزين نكتب الكسر اللي بيعبر عن الأجزاء المظللة.

00:04:15.880 --> 00:04:22.560
هنعمل علامة قسمة، وهنكتب في المقام العدد الكلي للأجزاء وهو تلاتة.

00:04:22.880 --> 00:04:29.080
وهنكتب في البسط عدد الأجزاء المظلَّلة وهو واحد اتنين؛ يبقى هنكتب اتنين.

00:04:29.920 --> 00:04:36.800
وبالتالي الكسر اتنين على تلاتة بيعبّر عن الأجزاء المظللة اللي موجودة في المستطيل.

00:04:39.440 --> 00:04:48.800
عندنا في الشكل التاني ثُماني مقسّم إلى واحد، اتنين، تلاتة، أربعة، خمسة، ستة، سبعة، تمنية؛ إلى تمَن أجزاء متساوية.

00:04:49.640 --> 00:04:53.800
عايزين نكتب الكسر اللي بيعبّر عن الأجزاء المظلّلة في الشكل الثماني.

00:04:54.920 --> 00:04:57.360
يبقى هنعمل علامة القسمة أو شرطة الكسر.

00:04:57.840 --> 00:05:01.440
وهنكتب في المقام العدد الكلي للأجزاء وهو تمنية.

00:05:03.240 --> 00:05:11.160
هنكتب في البسط عدد الأجزاء المظلّلة، هنبدأ نعدّهم: واحد، اتنين، تلاتة، أربعة، خمسة؛ يبقى هنكتب في البسط خمسة.

00:05:12.120 --> 00:05:18.360
يبقى الكسر خمسة على تمنية بيعبّر عن الأجزاء المظلَّلة اللي موجودة في الشكل الثُّماني.

00:05:19.720 --> 00:05:29.920
آخر شكل موجود عندنا، عندنا مثلث مقسّم إلى واحد، اتنين، تلاتة، أربعة؛ إلى أربع أجزاء ولكن أجزاء غير متساوية.

00:05:30.920 --> 00:05:37.040
هل ينفع نعبّر عن الجزء المظلَّل اللي موجود في المثلث بالكسر واحد على أربعة؟

00:05:37.880 --> 00:05:46.200
لأ مش هينفع، لازم الشكل يكون مُقسّم إلى أجزاء متساوية؛ عشان نقدر نعبر عنه بالكسور.

00:05:47.360 --> 00:05:55.440
ممكن نستخدم الكسور في التعبير عن أجزاء من أي شيء، وليس الأجزاء … عفوًا … وليس الأشكال الهندسية فقط، بمعنى …

00:05:56.760 --> 00:05:57.680
هنجيب صفحة جديدة.

00:05:58.200 --> 00:06:01.640
لو عندنا مجموعة من الفواكه بالشكل ده.

00:06:03.720 --> 00:06:09.560
عاوزين نعرف كل نوع من أنواع الفاكهة اللي قدامنا يمثّل قد إيه من إجمالي عدد الفاكهة.

00:06:10.320 --> 00:06:13.440
أول حاجة هنبدأ نعدّ الفاكهة اللي موجودة قدامنا كلها.

00:06:14.000 --> 00:06:20.920
هنلاقيها واحد، اتنين، تلاتة، أربعة، خمسة، ستة، سبعة، تمنية، تسعة؛ يبقى إجمالي عدد الفاكهة هو تسعة.

00:06:21.800 --> 00:06:25.280
عايزين نعرف التفاح يمثّل قد إيه من إجمالي عدد الفاكهة.

00:06:27.160 --> 00:06:31.240
هنعمل شرطة كسر، هنكتب في المقام إجمالي عدد الفاكهة وهو تسعة.

00:06:31.840 --> 00:06:39.560
وهنكتب في البسط عدد التفاح، هنلاقيه واحد، اتنين، تلاتة؛ وبالتالي الكسر هيبقى تلاتة على تسعة.

00:06:40.800 --> 00:06:48.680
هنيجي عند الموز هنلاقي إن عدد الموز اتنين؛ وبالتالي نقدر نمثّلها بالكسر اتنين على تسعة.

00:06:49.320 --> 00:06:56.840
أما البرتقال هنلاقيه واحد، اتنين، تلاتة، أربعة؛ فنقدر نعبّر عنها بالكسر أربعة على تسعة.

00:06:58.640 --> 00:07:02.480
وبالتالي نقدر نستخدم الكسور في التعبير عن الأشياء.

00:07:03.280 --> 00:07:06.680
وبكده اتكلمنا عن الكسور وإزاي نقدر نعبّر عنها.


WEBVTT
Kind: captions
Language: ar

00:00:06.000 --> 00:00:09.000
بسنة 1990 واحنا عايشين بالكويت

00:00:09.000 --> 00:00:11.000
صار حادث سير مع والدي.

00:00:11.000 --> 00:00:15.000
كان الوالد في بعض الأحيان يلبس دشداشة وغترة وعقال زي أهل الكويت

00:00:15.000 --> 00:00:21.000
بحكم ان احنا عشنا وانخرطنا بثقافة البلد، ومع العمر كان يرتاح أكثر بلبسة الدشداشة.

00:00:21.000 --> 00:00:24.000
ولما راح على المخفر عشان يعملوا المحضر

00:00:24.000 --> 00:00:27.000
كان الضابط شاب كويتي بأول العشرين من العمر

00:00:27.000 --> 00:00:31.000
ولما كان هذا الضابط بيراجع الهويات لأطراف الحادث

00:00:31.000 --> 00:00:34.000
اكتشف إن أبوي مش كويتي وإنما أردني.

00:00:34.000 --> 00:00:37.000
فاطلع على أبوي هيك نظرة باستنكار وفيها بعض الاحتقار

00:00:37.000 --> 00:00:41.000
وهو ماسك الهوية سأله: أنت أردني؟

00:00:41.000 --> 00:00:43.500
وليش لابس شيذي يا ولد ال....

00:00:43.500 --> 00:00:45.500
ورمى الهوية بوجه أبوي.

00:00:45.500 --> 00:00:49.000
والدي الله يرحمه كان رجل عصبي؛ ولكن بهديك اللحظة اتمالك نفسه.

00:00:49.000 --> 00:00:53.000
قد يكون لأنه اتذكر إن عنده ولاد وعيلة

00:00:53.000 --> 00:00:56.000
ومابده يخرب بيته ويقطع رزقه بلحظة انفعال

00:00:56.000 --> 00:00:59.500
ولكن هاي الحادثة كان لها وقع كبير في نفس أبوي.

00:00:59.500 --> 00:01:03.500
اليوم التاني صحي الوالد وبيطلع على الدوام كالمعتاد

00:01:03.500 --> 00:01:07.500
ولكن وهو طالع وقعت الشنطة من ايده من غير ما يحس!

00:01:07.500 --> 00:01:11.500
استغربنا شوي، لحقه ابن عمي وحمل الشنطة ع السيارة

00:01:11.500 --> 00:01:16.000
واحنا لسه مش فاهمين إن أبوي من كتر القهر ومن قد ما كبت في قلبه

00:01:16.000 --> 00:01:19.000
كان عم بيصير معه جلطة دماغية

00:01:19.000 --> 00:01:22.500
هاي الجلطة أدت إلى أنه فقد الإحساس بإيده وهو عم بيسوق

00:01:22.500 --> 00:01:25.500
ودخلت سيارته بسيارة حفريات بالشارع العام.

00:01:25.500 --> 00:01:29.500
هذا ما يعرف يا إخوان ب"قهر الرجال".

00:01:30.000 --> 00:01:32.000
النبي صلى الله عليه وسلم أوصانا بهذا الدعاء

00:01:47.000 --> 00:01:49.000
اللهم آمين.

00:01:49.000 --> 00:01:52.500
وطبعا أنا ما بأعمم على الشعب الكويتي بأكمله بناء على هذه الحادثة

00:01:52.500 --> 00:01:55.000
فهذه تصرفات أفراد ليس إلا.

00:01:56.000 --> 00:01:57.000
قال تعالى

00:02:02.000 --> 00:02:03.000
صدق الله العظيم.

00:02:03.000 --> 00:02:07.000
وأنا وأهلي كلنا مواليد الكويت وأهل الكويت زي أهلنا وزيادة.

00:02:08.000 --> 00:02:11.000
بعد حرب الخليج انتقلنا ورجعنا على الأردن

00:02:11.000 --> 00:02:15.500
وأذكر إن زملائي بالفصل الدراسي كانوا دائما ينادوني يا كويتي!

00:02:15.500 --> 00:02:18.500
يا أستاذ هذا الكويتي عمل كذا وكذا

00:02:18.500 --> 00:02:20.000
اسمع انت يا كويتي!

00:02:20.000 --> 00:02:23.500
وكأني كائن غريب سقط على كوكب الأدرن!

00:02:23.500 --> 00:02:27.000
ومع مرور السنين اتأقلمنا مع أهلنا بالأردن

00:02:27.000 --> 00:02:32.500
بس بعدها بلشت مرحلة: أنت أردني - أردني ولا فلسطيني أردني؟!

00:02:32.500 --> 00:02:35.000
احنا يا جماعة بنستاء من العنصرية تجاهنا

00:02:35.000 --> 00:02:39.000
كشعوب عربية بشكل عام وكمسلمين بشكل خاص

00:02:39.000 --> 00:02:42.500
والمشكلة إذا وزعنا العنصرية اللي فينا بتكفي العالم وبتزيد!

00:02:42.500 --> 00:02:47.500
كيف بنتوقع إن الناس تعاملنا بإحترام ومن دون أي عنصرية

00:02:47.500 --> 00:02:51.000
إذا أصبح بأسنا بيننا شديد وأصبحنا أعداء نفسنا!

00:02:51.000 --> 00:02:54.000
إحنا زرعنا العنصرية والتطرف بإيدنا!

00:02:54.000 --> 00:02:57.000
أردني - أردني، فلسطيني - أردني

00:02:57.000 --> 00:02:59.000
خليلي، طفيلي، مسلم، مسيحي

00:02:59.000 --> 00:03:03.500
ماروني، فينيقي، لبناني، سوري، خليجي، إيراني

00:03:03.500 --> 00:03:05.500
شيعي، سنّي، باكستاني

00:03:05.500 --> 00:03:08.000
هندي، بنغالي، وغيره وغيراته.

00:03:08.000 --> 00:03:13.000
صار البني آدم هو عبارة عن "براند" أو علامة تجارية!

00:03:13.000 --> 00:03:16.000
وفي "براند" أحسن وأغلى من "براندات" تانية.

00:03:16.000 --> 00:03:17.500
السؤال اللي بدي أسأله

00:03:17.500 --> 00:03:19.500
شو السبب اللي خلانا نفكر ونعتقد

00:03:19.500 --> 00:03:25.500
إن إحنا كعرق وجنس أفضل ولنا الأفضلية من غيرنا من الأعراق والأجناس

00:03:25.500 --> 00:03:27.500
أنسيتم قول الله سبحانه وتعالي

00:03:27.500 --> 00:03:29.000
بسم الله الرحمن الرحيم

00:03:38.500 --> 00:03:39.000
صدق الله العظيم

00:03:40.000 --> 00:03:42.500
أنسينا قول النبي صلى الله عليه وسلم في حجة الوداع

00:03:56.500 --> 00:03:59.500
هذا بيورجيك إن العنصرية بتيجي من البيئة والمجتمع اللي احنا عايشين فيه

00:03:59.500 --> 00:04:02.500
فالناس ما بتنولد وهي عندها تحيز ضد عرق معين من البشر

00:04:02.500 --> 00:04:04.000
أو فئة معينة من المجتمع

00:04:04.000 --> 00:04:07.000
كأن العنصرية من الأمراض المزمنة اللي موجودة فينا

00:04:07.000 --> 00:04:09.500
بتنتقل بالعدوى والوراثة أبا عن جد

00:04:09.500 --> 00:04:11.000
كما قال الشاعر:

00:04:11.000 --> 00:04:16.000
إذا كان رب البيت بالدف ضاربا ... فشيمة أهل البيت كلهم الرقص

00:04:16.000 --> 00:04:19.500
من قبل فترة حضرت مقطع فيديو لتجربة اجتماعية

00:04:19.500 --> 00:04:21.500
عن موضوع الأعراق والخلفيات الاجتماعية

00:04:21.500 --> 00:04:23.500
هذا الفيديو أثر بنفسي بشكل غريب

00:04:23.500 --> 00:04:25.500
حتى إني بكيت بنهاية الفيديو!

00:04:49.500 --> 00:04:54.500
تخيل إنك بعد ما تعامل فئة معينة من المجتمع بإزدراء بسبب أصولهم

00:04:54.500 --> 00:04:57.000
تكتشف إنك انت نفسك تنحدر من نفس الأصول!

00:04:57.000 --> 00:05:00.500
هل راح تظل عندك نفس النظرة العلوية ضد هاي الفئة؟

00:05:00.500 --> 00:05:04.500
هل راح تقبل إن المجتمع يبدأ يعاملك بنفس الطريقة المتحيزة

00:05:04.500 --> 00:05:06.500
اللي أنت كنت تعامل فيها الفئة من قبل؟

00:05:06.500 --> 00:05:10.000
مش غلط إن يكون عندنا فخر وإعتزاز بأصولنا

00:05:10.000 --> 00:05:13.000
ولكن من دون أن نحتقر ونسخر من أصول الآخرين

00:05:13.000 --> 00:05:16.000
وتذكروا أن: "كلكم لآدم وآدم من تراب"

00:05:16.000 --> 00:05:17.500
بعد ما شفت هذا الفيديو

00:05:17.500 --> 00:05:20.000
قررت إني أعمل تحليل ال "دي إن إيه" تبعي

00:05:20.000 --> 00:05:21.000
وأكتشف أصولي الجينية.

00:05:21.000 --> 00:05:22.000
شايفين هذا ال "تيوب" (الأنبوب)

00:05:22.000 --> 00:05:24.500
لازم تعبي هون اللعاب

00:05:24.500 --> 00:05:28.500
إنك أنت لازم ما تكون ماكل لمدة نص ساعة على الأقل

00:05:28.500 --> 00:05:31.000
مش شارب ماي، مش مفرش سنانك، مش مدخن

00:05:31.000 --> 00:05:36.000
مش ماكل علكة، أو أي إشي إلو دخل بأنه يؤثر على اللعاب عشان هاي العينة.

00:05:36.500 --> 00:05:38.000
لا تقلق، هل هذا جيد؟

00:05:39.500 --> 00:05:42.000
هذا هو رقم التتبع الخاص بك

00:05:42.500 --> 00:05:43.500
سلمنا العينة

00:05:43.500 --> 00:05:48.000
وأنا بأستنى المفروض من ست أسابيع لثمان أسابيع لتطلع النتيجة

00:05:48.000 --> 00:05:50.500
شو فوائد تحليل ال "دي إن إيه"؟

00:05:50.500 --> 00:05:54.000
أول شي فيكم تكتشفوا الأمراض الوراثية واحتمالية الإصابة فيها

00:05:54.000 --> 00:05:56.000
هذا بيشمل مرض السرطان

00:05:56.000 --> 00:05:57.000
الزهايمر(مرض يؤثر على الذاكرة)

00:05:57.000 --> 00:05:58.000
الباركنسون (الشلل الرعاشي)

00:05:58.000 --> 00:06:03.000
وغيرهم من الأمراض اللي قد يكون هذا التحليل سبب بأنه ينقذ حياتكم بالمستقبل.

00:06:03.000 --> 00:06:07.000
تاني شغلة فيكم تعرفوا من وين أصولكم تنحدر وأصول أجدادكم

00:06:07.000 --> 00:06:12.000
وهذا الاختبار كفيل بأنه يغير طريقة تفكيركم ونظرتكم للناس.

00:06:12.000 --> 00:06:14.000
الشغلة الأخيرة والأهم

00:06:14.000 --> 00:06:17.500
اختبار ال "دي إن إيه" بيساعدك إنك تعرف أصولك

00:06:17.500 --> 00:06:19.000
والمنطقة اللي أنت بتنحدر منها

00:06:19.000 --> 00:06:22.500
ومنها في إحتمال كبير إنك تقدر توصل لأقارب

00:06:22.500 --> 00:06:24.500
أنت ما كنت قادر توصلهم أو تعرفهم.

00:06:24.500 --> 00:06:30.000
أكتر نسبة عينات "دي إن إيه" موجودة في المختبرات المختصة هي للأوروبيين

00:06:30.000 --> 00:06:33.000
وأتوقع إنه يرجع السبب للحرب العالمية الثانية

00:06:33.000 --> 00:06:37.500
لأنه كتير من الناس اتيتموا وفقدوا أغلب أفراد عائلاتهم بالحرب العالمية

00:06:37.500 --> 00:06:39.500
وعلى هذا الأساس صاروا يعملوا تحليل ال دي إن إيه

00:06:39.500 --> 00:06:41.500
علشان يقدروا يوصلوا لأقاربهم.

00:06:41.500 --> 00:06:46.000
إحنا العرب بشكل عام ما عندنا اهتمام بهذا التحليل وموضوع ال "دي إن إيه"

00:06:46.000 --> 00:06:49.500
لأنه إحنا دائما بنحافظ على أنسابنا ونسلنا

00:06:49.500 --> 00:06:51.000
وبنعرف من وين أصولنا.

00:06:51.000 --> 00:06:54.000
ولكن قد يكون هذا التحليل حل في المستقبل القريب

00:06:54.000 --> 00:06:57.000
خصوصا بعد الحروب وحملات الإبادة الجماعية

00:06:57.000 --> 00:07:01.000
اللي شهدتها المنطقة بسوريا والعراق واليمن وغيرها من المناطق.

00:07:01.000 --> 00:07:04.000
قد يكون اختبار ال "دي إن إيه" ليس بالفكرة السيئة

00:07:04.000 --> 00:07:07.500
ويكون السبب بلم شمل كثير من العائلات اللي اتفرقت

00:07:07.500 --> 00:07:10.500
فيصل الأوصال التي قطعتها الحروب بالسنوات السابقة.

00:07:10.500 --> 00:07:14.500
شو كان توقعي من نتيجة اختبار ال "دي إن إيه" تبعي؟

00:07:14.500 --> 00:07:17.500
أنا بأعرف إن أبوي وأمي أصولهم من فلسطين

00:07:17.500 --> 00:07:20.500
أجدادي من طرف الوالد أصولهم من الحجاز

00:07:20.500 --> 00:07:23.500
وأجدادي من طرف الوالدة أصولهم من فلسطين

00:07:23.500 --> 00:07:27.500
مع بعض الاختلاط بالشوام والعثمانيين اللي هم الأتراك.

00:07:27.500 --> 00:07:29.000
نتيجة تحليلي كانت كالتالي:

00:07:29.000 --> 00:07:33.500
51 % من ال "دي إن إيه" تبعي بتنحدر من شمال أفريقيا

00:07:33.500 --> 00:07:38.000
34 % بتنحدر من بلاد الشام وشبه الجزيرة العربية

00:07:38.000 --> 00:07:41.000
7.5 % من أروربا الغربية بشكل عام

00:07:41.000 --> 00:07:43.500
وتحديدا 3.5% كانت من إيطاليا.

00:07:43.500 --> 00:07:47.500
أقل من نسبة 1% كانت تنحدر من أفريقيا وآسيا

00:07:47.500 --> 00:07:49.500
والنسب الباقية كانت غير محددة

00:07:49.500 --> 00:07:51.500
والسبب في وجود نسب غير محددة

00:07:51.500 --> 00:07:53.500
يعود لنفس السبب اللي ذكرناه سابقا

00:07:53.500 --> 00:07:55.500
بعدم توفر عينات "دي إن إيه" كافية

00:07:55.500 --> 00:07:59.000
في قاعدة بيانات المختبرات المختصة من سكان الوطن العربي.

00:07:59.000 --> 00:08:02.000
وهلأ صار لازم أعمل رحلة حول العالم

00:08:02.000 --> 00:08:04.500
للدول اللي ال "دي إن إيه" تبعي بينحدر منها

00:08:04.500 --> 00:08:06.500
كانت مفاجأة لي إني أعرف إنه

00:08:06.500 --> 00:08:10.500
أنا عندي أكثر من 50 % من ال "دي إن إيه" تبعي من شمال أفريقيا

00:08:10.500 --> 00:08:12.500
فهلأ صار لازم أروح أزور هاي المناطق

00:08:12.500 --> 00:08:14.000
أنا زرتهم قبل هيك كسائح

00:08:14.000 --> 00:08:18.500
هلأ لازم أزورهم عشان أتعرف على ثقافتهم أكتر وبشكل أعمق

00:08:18.500 --> 00:08:21.000
وأنتو كمان هلأ لازم تعملوا نفس الشي

00:08:21.000 --> 00:08:23.000
وتتصالحوا مع أنفسكم أولا

00:08:23.000 --> 00:08:27.500
ومع باقي شعوب العالم بغض النظر عن أصولهم، ألوانهم، معتقداتهم، أفكارهم.

00:08:27.500 --> 00:08:30.500
فالعالم أكبر كتير من أنه نستأصل فئة معينة من البشر

00:08:30.500 --> 00:08:34.500
لأنه لسوء حظهم إنولدوا بأرض فيها حرب أو مجاعة

00:08:34.500 --> 00:08:38.000
أو أن ما عندهم القدرة المالية اللي أنت عندك إياها.

00:08:38.000 --> 00:08:40.000
العالم كبير وبيوسع كل البشر

00:08:40.000 --> 00:08:42.000
إذا كنتم حابين إنكم تعملوا تحليل ال "دي إن إيه"

00:08:42.000 --> 00:08:44.000
فيكم تضغطوا على الرابط الموجود تحت بالوصف

00:08:44.000 --> 00:08:48.000
راح يوديكم على الموقع اللي فيه تشتروا عن طريقه عينة الاختبار

00:08:48.000 --> 00:08:51.500
تكلفة العينة هي 200 دولار أمريكي.

00:08:51.500 --> 00:08:54.500
التحليل بيحتاج من مدة 6 أسابيع ل7 أسابيع.

00:08:54.500 --> 00:08:56.500
الصندوق بيبعتولكم إياه بيكون فيه عينة

00:08:56.500 --> 00:08:59.500
فيها أنبوب هذا الأنبوب لازم تعبوا فيه عينة لعاب

00:08:59.500 --> 00:09:02.500
وبيكون موجود بريد مسجل مدفوع مسبقا

00:09:02.500 --> 00:09:05.000
عشان ترجعوا العينة للمختبر بعد ما يجهز

00:09:05.000 --> 00:09:06.500
وما تنسوا بأنكم تدعمونا

00:09:06.500 --> 00:09:08.500
بأنكم تعملوا سبسكريب (اشتراك) على قناة اليوتيوب

00:09:08.500 --> 00:09:11.500
أو تعملوا "لايك" (إعجاب) و"شير" (مشاركة) للحلقة على صفحة ال"فيس بوك"

00:09:11.500 --> 00:09:13.500
وبنشوفكم في الحلقات القادمة إن شاء الله

00:09:13.500 --> 00:09:14.500
إلى اللقاء.


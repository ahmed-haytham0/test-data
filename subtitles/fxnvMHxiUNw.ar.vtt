WEBVTT
Kind: captions
Language: ar

00:00:00.640 --> 00:00:06.780
ناس  كتير أوي بيبقوا محتارين ، هو أنا عندي انسداد في الشرايين ولا معنديش ؟

00:00:07.100 --> 00:00:14.960
أول معلومة عايز أعرفها لحضراتكم أن في فرق كبير اوي بين ضيق في الشرايين و انسداد في الشرايين

00:00:15.200 --> 00:00:25.620
ضيق الشرايين يعني ايه ؟ يعني الشريان التاجي ضيق بنسبة ما لكن في ما زال جزء سالك الدم بيتدفق منه وبيعدي منه

00:00:26.000 --> 00:00:37.220
انسداد الشرايين معناه ان انسداد تم في الشريان التاجي او أحد فروعه الجانبية او الرئيسيه و عدم مرور اي دم خلال هذا الشريان.

00:00:37.600 --> 00:00:46.020
النوع الاولاني ده بيسبب بعض الالام و له اعراض هنشرحها لحضاراتكم و ده اسمه ألام الذبحة الصدرية

00:00:46.340 --> 00:00:50.500
التاني بقى اللي هو انسداد الشرايين ، يعني قفل تام للشريان ده مبيحصلش

00:00:50.500 --> 00:00:55.540
الا لو حصل جلطة في الشريان التاجي أدت الى انسداد تام في الشريان التاجي.

00:00:55.760 --> 00:00:59.380
طب اعرف ازاى ان انا عندي ضيق في الشرايين التاجية؟

00:00:59.620 --> 00:01:09.560
هعرف لو انا عندي سكر او عندي ضغط او عندي كوليسترول  و مدخن و رجل ، بعدين و انا ماشي طالع السلم

00:01:09.760 --> 00:01:17.160
طالع مطلع ، مستعجل عشان اركب الاتوبيس او مستعجل عشان الحق صحابي او طالع سلم مترو

00:01:17.160 --> 00:01:24.960
يبقى وانا بعمل مجهود ما أشعر بتقل في القفص الصدري او في الدراعات او في القفص الصدري

00:01:24.960 --> 00:01:31.860
ويسمع لليمين او الشمال ، يسمع للرقبة ، يسمع للضهر ، يسمع لفُم المعدة من هنا

00:01:31.860 --> 00:01:40.860
بيبقى تقل في منتصف القفص الصدري اللي بيسمع في الرقبة او الكتاف او الضهر و خاصاً مع بذل مجهود

00:01:40.860 --> 00:01:50.200
لدرجة أن انا لو حبيت أكمل او ازود .. أقف و أتكتف و أضطر اقف .. أقف خالص عشان استريح.. دقيقه ، دقيقتين

00:01:50.200 --> 00:01:53.920
بعدين الأعراض تروح خالص وابدأ أكمل المشي بتاعي تاني

00:01:54.360 --> 00:02:00.520
حضرتك متعوده تروحي السوق و شايله الخضار بتاعك و ماشية المطلع اللي بتطلعيه كل يوم ورايحه البيت

00:02:00.860 --> 00:02:08.480
جيتي في يوم من الايام لقيتي الله! ماهو ده المشوار اللي انا بمشيه كل يوم و دي شنطة الخضار اللي انا بشيلها كل يوم هو ايه اللي جرى ؟

00:02:08.480 --> 00:02:13.060
مفيش حاجه جرت جديدة ، ليه انا مش قادره اكمل المشي و مضطره اقف

00:02:13.060 --> 00:02:19.320
عايزه ادور على كرسي او اقعد على الرصيف او اقف اكلم حد عشان اريح نفسي و اعمل نفسي مشغوله بحد

00:02:19.500 --> 00:02:25.020
لازم تاخدي بالك ان دي ممكن تبقى اول عرَض من اعراض ضيق الشريان التاجي

00:02:25.040 --> 00:02:32.200
انا متعود كل يوم بروح الشغل بتاعي ، الشغل بتاعي في الدور التالت ، بطلع  مره و اتنين و تلاته في الشغل بتاعي و مفيش حاجه

00:02:32.200 --> 00:02:40.640
النهارده جايه اطلع الدور او المجهود اللي انا معتاد عليه ده ولقيت نفسي مش قادر ، في كتمه في الصدر ، نهجان

00:02:40.640 --> 00:02:45.900
او في تقله او في عرق او في غثيان و رغبة في القىء و عرق بيتصبب

00:02:46.120 --> 00:02:51.180
يبقى ممكن يكون بداية اعراض اصابة الشريان التاجي بضيق

00:02:51.680 --> 00:02:57.700
أنا بيتي معروف ، انا ساكن طول عمري في الدور التالت ببقى شايل البطيخه في ناحيه والشنطه في ناحيه  و طالع الدور التالت

00:02:57.920 --> 00:03:02.700
النهارده انا جي بقيت همدان كده ليه دانا رميت البطيخه و مش قادر اطلع بيها

00:03:02.700 --> 00:03:10.340
وواقف لقيت صدري طابق عليا ، نفسي مكتوم عليا ، عرقت ، نِفسي غمت عليا ، مضطر اقف دقيقه ،دقيقتين

00:03:10.340 --> 00:03:16.100
على ما اخد بعضي .. على ما استريح واقدر اكمل المشي بتاعي او اكمل الطلوع بتاعي.

00:03:16.360 --> 00:03:28.260
اي عرض من هذه الاعراض ، تغييير مفاجئ فى قدرتك على بذل مجهود انت معتاد تقوم بهذا المجهود او مشوار انت معتاد تعمله كل يوم

00:03:28.480 --> 00:03:40.440
لكن النهارده حصل فيه تغيير مفاجئ يبقى ده انذار انك انت ممكن يكون عندك ضيق في احد الشرايين التاجيه و محتاج تشاور دكتور القلب على طول.

00:03:40.440 --> 00:03:43.540
مين أكتر ناس عرضه ولازم يروحوا لدكتور القلب ؟

00:03:43.540 --> 00:03:49.980
الناس اللي عندهم السكر وبيحسوا بهذا الشعور ، او الناس اللي عندهم كوليسترول او الناس المدخنين

00:03:49.980 --> 00:03:56.920
او الناس اللي عندهم ارتفاع في نسبة الكوليسترول او الستات بعد انقطاع الطمث في سن اليأس

00:03:56.920 --> 00:04:01.300
دول الناس المعرضين ان يجيلهم ضيق في الشريان التاجي و دي الاعراض بتاعته

00:04:01.540 --> 00:04:08.000
أرجوك لو شعرت بأي اعراض من هذه الاعراض فورا تروح للدكتور بتاعك شاوره

00:04:08.000 --> 00:04:13.120
الألم هيروح أول مرة  و اول ما تقعد بعد دقيقه هيروح ، لكن هيجيلك مره تانيه

00:04:13.320 --> 00:04:18.440
متقولش ده راح ، ماهو راح و خلاص مانا بقيت كويس ، ده هو يدوب دقيقة واحدة ومشي

00:04:18.440 --> 00:04:24.860
ده مقعدش كتير… متستناش لما يقعد كتير لأنه لو قعد كتير و قفل الشريان و عمل جلطه

00:04:25.080 --> 00:04:32.040
هيحصل تليف في جزء من عضلة القلب وهيبقى العلاج اللي هنعمله بعده كله هيبقى مهوش كويس اوي

00:04:32.560 --> 00:04:39.420
الحل الأمثل هو توقيت علاج ضيق الشريان التاجي قبل حدوث جلطه

00:04:39.420 --> 00:04:45.580
قبل حدوث تليف عضلة القلب ، قبل حدوث ضعف في عضلة القلب . يبقى الهدف ايه ؟

00:04:45.900 --> 00:04:56.120
الهدف ان انا اوسع الشريان التاجي … اوسعه ببلونه او دعامه او اكتر او جراحه لضمان وصول الدم لخلايا عضلة القلب

00:04:56.120 --> 00:05:04.700
و حماية عضلة القلب من التليف ، و حماية عضلة القلب من الضعف و حماية المريض من حدوث هبوط في عضلة القلب

00:05:04.940 --> 00:05:11.880
أرجو ان الصورة دي تكون واضحة وتكون صادق مع نفسك ، متقولش الالم راح وخلاص بقى اهي مرة و عدت

00:05:11.880 --> 00:05:18.860
لا روح  شاور الدكتور ، جايز تبقى سبب آخر عارض لكن جايز تبقى حاجه في القلب و تلحق تعالجها بسرعه

00:05:19.100 --> 00:05:24.420
كل ما عالجنا بدري، كل ما حافظنا على عضلة القلب ، كل ما كانت النتيجة احسن

00:05:24.420 --> 00:05:30.120
كل ما كانت حياتنا بعد اللي احنا عملناه والعلاج اللي احنا اتخذناه احسن بكتير ليكم.

00:05:30.280 --> 00:05:33.240
أطيب تمنياتي ليكم بالصحة وألف سلامة على حضراتكم.


WEBVTT
Kind: captions
Language: ar

00:00:13.080 --> 00:00:13.680
السلام عليكم

00:00:13.680 --> 00:00:17.060
إحنا دلوقتي سنة 2567

00:00:17.060 --> 00:00:21.580
أنا اسمي مصري.. ابقى حفيد أحفاد بكر المصري.. وبقدم خمسة بالمصري

00:00:21.580 --> 00:00:24.200
تخيل حضرتك الحكومة المصرية دلوقتي بتعمل حاجة غريبة جداً

00:00:24.200 --> 00:00:27.300
الحكومة عملت قرار إزالة لمقابر أجدادنا.. وكل ده ليه؟

00:00:27.300 --> 00:00:29.260
قال عشان بيوسعوا الطريق اللي هيوصل

00:00:29.260 --> 00:00:30.900
لـ العاصمة الإدارية الجديدة

00:00:30.900 --> 00:00:31.560
العاصمة الإدارية الجديدة "جدي"

00:00:31.560 --> 00:00:34.200
وبدون مراعاة لأي حاجة.. دخلت "المدرعات اللودرية"

00:00:34.200 --> 00:00:36.080
وهدت مقبرة عبد الفتاح السيسي

00:00:36.080 --> 00:00:39.720
اللي حكم مصر في الفترة ما بين 2013 وحتى 2053

00:00:39.720 --> 00:00:43.600
تخيلوا دخلوا على مقابر أبطالنا قيادات الجيش المصري وساووها بالأرض

00:00:43.600 --> 00:00:45.420
لا فرقوا ما بين مقبرة وزير دفاع

00:00:45.420 --> 00:00:47.660
ولا مقبرة عضو مجلس أعلى للقوات المسلحة!

00:00:47.660 --> 00:00:49.500
ولا مقابر الظباط اللي حاربوا في ليبيا!

00:00:49.500 --> 00:00:52.480
بقى اللوا العصار.. اللوا العصار تعملوا كده في مقبرته! ليه يعني؟!

00:00:52.480 --> 00:00:54.920
ده الراجل تاريخه مشرف طول خدمته في جيش مصر!

00:00:54.920 --> 00:00:58.580
بقى الفريق حجازي والعقيد منسي اللي حاربوا الإرهاب في سيناء

00:00:58.580 --> 00:01:00.800
متحترموش تربتهم! ولا تاريخهم ولا نضالهم!

00:01:00.800 --> 00:01:02.240
إزاي هانوا كده على الحكومة والجيش

00:01:02.240 --> 00:01:04.240
إزاي يحصل كده؟ وفي مين! في أجدادهم..

00:01:04.240 --> 00:01:07.360
اللي لولاهم ولولا حرصهم وشغلهم..ودفاعهم عن أمن مصر القومي

00:01:07.360 --> 00:01:09.160
مكانش زمانا زي ما إحنا دلوقتي

00:01:09.160 --> 00:01:11.160
كان زماننا زي.. زي ألمانيا ولا السويد..

00:01:11.160 --> 00:01:12.380
روحوا شفوا العيال السويدين..

00:01:12.380 --> 00:01:15.340
العيل منهم بيبيع صيغة أمه عشان يشتري عوامة إلكترونية

00:01:15.340 --> 00:01:16.940
ويرمي نفسه في البحر..

00:01:17.820 --> 00:01:20.580
العيل منهم بيبيع صيغة أمه عشان يشتري عوامة إلكترونية

00:01:20.580 --> 00:01:22.200
ويرمي نفسه في البحر المتوسط

00:01:22.200 --> 00:01:24.480
عشان ييجي مصر ولا الجزائر ولا تونس ولا ليبيا..

00:01:24.480 --> 00:01:25.820
ومنهم اللي يقدم لجوء فيها..

00:01:25.820 --> 00:01:28.440
ومنهم اللي يحاول يوصل السودان عشان ياخد الجنسية

00:01:28.440 --> 00:01:31.480
بقى اللي وقفوا ودافعوا عن مصر هو ده التكريم اللي إحنا بنقدمه ليهم!

00:01:31.480 --> 00:01:33.080
عيب يا حكومة والله.. والله عيب

00:01:33.080 --> 00:01:34.740
مش طومان باي ورجالته اللي يتعمل فيهم كده

00:01:34.740 --> 00:01:36.500
مش السيسي ورجالته اللي يتعمل فيهم كده

00:01:36.500 --> 00:01:38.180
إننا منحترمش آثارهم ومقابرهم..

00:01:38.180 --> 00:01:40.540
ونخش نهدها بدون أي اعتبار حتى لحرمة الموتى!

00:01:40.540 --> 00:01:42.640
يعني عشان إنتوا عملتوا العاصمة الإدارية الجديدة جدي

00:01:42.640 --> 00:01:44.920
تقوموا تتنكروا للي في يوم عمل العاصمة الإدارية الجديدة

00:01:44.920 --> 00:01:47.460
((فيديو جانبي: حاجة صعبة أوي.. ميصحش كده.. ميصحش كده!))

00:01:47.460 --> 00:01:50.500
فعلاً ميصحش كده.. وعشان مش أي قرار إزلة يتاخد كده

00:01:50.500 --> 00:01:51.500
فخمسة بقى كده

00:02:55.560 --> 00:02:56.500
أحلى مسا على عيونك

00:02:56.500 --> 00:02:59.000
يا أهلا بالمعارك ويا بخت مين يشارك

00:02:59.000 --> 00:03:02.520
أخيراً.. أعطى البرلمان موافقته على إرسال الجيش

00:03:02.520 --> 00:03:05.700
للقيام بمهام قتالية خارج البلاد

00:03:05.700 --> 00:03:07.960
مليون مبروك يا مصريين.. هنحارب في ليبيا و..

00:03:07.960 --> 00:03:09.060
ثانية واحدة كده.. إنت هتزيط!

00:03:09.060 --> 00:03:11.340
مين قال إن البرلمان قال إن الجيش يروح ليبيا؟!

00:03:11.340 --> 00:03:13.480
محدش قال كده خالص على فكرة.. إنت بقى زايط على ليبيا ليه؟!

00:03:13.480 --> 00:03:17.940
قرار وبيان البرلمان مذكرش ليبيا أصلاً القرار بيقول إن البرلمان وافق

00:03:17.940 --> 00:03:20.740
إن الجيش يخرج عن حدود مصر لمحيطه العربي

00:03:20.740 --> 00:03:24.820
عشان يحارب "المليشيات" الإجرامية.. والعناصر "الإرهابية الأجنبية"

00:03:24.820 --> 00:03:25.680
مين جاب سيرة ليبيا؟!

00:03:25.680 --> 00:03:28.940
لأ طبعاً القرار يقصد إن الجيش هيروح يرجع أم الرشراش

00:03:28.940 --> 00:03:31.380
مدينة أم الرشراش المصرية.. اللي هي دلوقتي اسمها "إيلات"

00:03:31.380 --> 00:03:34.160
أيوة أيوة.. إيلات دي بتاعتنا.. مصرية واسمها أم الرشراش..

00:03:34.160 --> 00:03:36.540
فأكيد قرار البرلمان إننا نرجع أرضنا؟

00:03:36.540 --> 00:03:37.560
إيه! مش هي؟!

00:03:37.560 --> 00:03:38.420
((فيديو جانبي: إنت عبيط ولا إيه؟))

00:03:38.600 --> 00:03:40.360
آسف آسف.. سرحت بس شوية

00:03:40.360 --> 00:03:41.640
أكيد بقى كده القرار يقصد سوريا..

00:03:41.640 --> 00:03:44.860
أيوة.. الجيش المصري قرر إنهاء معاناة ملايين السوريين

00:03:44.860 --> 00:03:47.820
وهيتدخل ضد المليشيات اللي بتقتل فيهم بقالها سنين

00:03:47.820 --> 00:03:50.200
وهيروح يحارب العناصر الإيرانية الأجنبية اللي في سوريا

00:03:50.200 --> 00:03:53.940
ما سوريا أمن قومي مصري برضه.. وحاربنا سوا في رمضان - أكتوبر 73

00:03:53.940 --> 00:03:56.300
وكنا متحدين في دولة واحدة تقريباً أيام عبد الناصر

00:03:56.300 --> 00:03:59.840
فقرار البرلمان معناه إن الجيش هيروح سوريا يتصدى للإرهاب

00:03:59.840 --> 00:04:01.700
إيه مش سوريا.. أنا فاهم غلط.. برضه؟!

00:04:01.700 --> 00:04:03.440
مع إن سوريا فيها قوات أجنبية بقالها سنين..

00:04:03.440 --> 00:04:04.700
يعني سوريا فيها قوات عسكرية

00:04:04.700 --> 00:04:06.960
أمريكية وفرنسية وألمانية وتركية وروسية

00:04:06.960 --> 00:04:09.320
ده غير الكردية واللبنانية والإيرانية

00:04:09.320 --> 00:04:11.400
يعني مولد تدخل أجنبي يابا!.. استنى كده

00:04:15.200 --> 00:04:18.120
تصدق فعلا لما قريت القرار تاني.. غيرت رأيي.. مش سوريا لأ..

00:04:18.120 --> 00:04:21.580
القرار ذكر مليشيات إجرامية وعناصر أجنبية..

00:04:21.580 --> 00:04:23.440
ده أنا بهرج.. سوريا مين يا عم.. مفيش غيرها..

00:04:23.440 --> 00:04:24.000
فلسطين

00:04:24.000 --> 00:04:26.320
أيوة طبعاً.. الجيش المصري هيروح يحرر فلسطين

00:04:26.320 --> 00:04:28.620
ويتصدى لمليشيات الصهاينة الإجرامية الإرهابية

00:04:28.620 --> 00:04:30.140
عشان ندافع بقى عن أمن مصر القومي

00:04:30.140 --> 00:04:33.200
ونخلص بقى من كل قصص العدوان على الضفة وحصار غزة

00:04:33.200 --> 00:04:36.680
ويبطلوا يحفروا أنفاق ناحية مصر.. ما خلاص بقى مش هيبقى فيه حصار

00:04:36.680 --> 00:04:38.680
واللي في غزة يروح يجيب حاجته من أي حتة بقى

00:04:38.680 --> 00:04:41.080
من الميناء بتاعته ولا المطار.. أو من الضفة عادي..

00:04:41.080 --> 00:04:42.460
ونخلص بقى من شر الصهاينة

00:04:42.460 --> 00:04:42.960
إيه؟!

00:04:42.960 --> 00:04:43.760
((فيديو جانبي: إنت عبيط ولا إيه؟!))

00:04:43.760 --> 00:04:46.620
إيه..؟! كلامي مش عاجبك.. صح! بس مش قادر تخالفه أو تقول عليه غلط

00:04:46.620 --> 00:04:48.940
بناء على قرار البرلمان يعني.. غير الواضح

00:04:48.940 --> 00:04:51.800
ما هو مفيش حاجة اسمها إن مؤسسة البرلمان تدي كارت بلانش كده

00:04:51.800 --> 00:04:54.120
لمؤسسة الجيش إنها تطلع تحارب في أي حتة!

00:04:54.120 --> 00:04:56.180
لازم يبقى القرار محدد وواضح..

00:04:56.180 --> 00:04:59.420
وزارة الدفاع تعرض على البرلمان خطة محددة ومخاطر وفرص..

00:04:59.420 --> 00:05:02.500
والبرلمان يدرس.. ويقرر أيوة إحنا موافقين تروح الحتة دي

00:05:02.500 --> 00:05:05.220
أيوة موافقين تشارك بقوات بحرية بس.. لأ قوات جوية بس..

00:05:05.220 --> 00:05:05.920
كده يعني..

00:05:05.920 --> 00:05:08.860
لكن جو روح يا جيش حارب برة الحدود! طيب فين بالظبط يعني؟!

00:05:08.860 --> 00:05:10.860
يا عم بكر ما كفاية بقى.. ما قلنالك ليبيا!

00:05:10.860 --> 00:05:13.580
آه.. يعني إنت لا عاجبك أم الرشراش ولا سوريا ولا فلسطين

00:05:13.580 --> 00:05:15.700
إنت متبت في ليبيا.. مع إن القرار مذكرهاش!

00:05:15.700 --> 00:05:18.200
عارف ليه؟ عشان إنت اتزرع في عقلك إنها ليبيا!

00:05:18.200 --> 00:05:21.220
الإعلام حط في دماغك نصوص وأفكار من عشرات الشهور

00:05:21.220 --> 00:05:22.620
بقى الخروج عليها صعب أوي!

00:05:22.620 --> 00:05:25.700
إحنا محتاجين ثورة فكرية.. ومذكرة توضيحية للقرار!

00:05:25.700 --> 00:05:27.200
ولا إيه يا فضيلة البرلمان؟!

00:05:27.200 --> 00:05:29.840
تعبتنا يا فضيلة البرلمان بقراراتك اللي مش واضحة دي..

00:05:29.840 --> 00:05:32.240
بص إحنا فاهمين "بالدهلكة" كده إنها ليبيا

00:05:32.240 --> 00:05:33.660
بالدهلكة.. مش بالقانون ولا حاجة

00:05:33.660 --> 00:05:36.620
بس لو جينا بقى فصصنا الموضوع أكثر.. هنلاقي كوارث الحقيقة..

00:05:36.620 --> 00:05:39.140
إن البرلمان يقول أنا وافقت.. دي أول كارثة!

00:05:39.140 --> 00:05:41.280
إنت هتزيط يا عبد العال؟! توافق إيه وترفض إيه بس؟!

00:05:41.280 --> 00:05:43.500
كلنا عارفين إنك لا تملك رفض ولا موافقة

00:05:43.500 --> 00:05:47.760
إخطف زكي قدرة.. يخطف زكي قدرة.. إدبح زكي قدرة.. يدبح زكي قدرة

00:05:47.760 --> 00:05:50.540
فالكارثة هنا إننا كشعب نبقى قلالة الأصل بصراحة

00:05:50.540 --> 00:05:52.800
إننا نحوج الريس يعني إنه يروح للبرلمان ياخد موافقته!

00:05:52.800 --> 00:05:54.980
أ#ـا! ده احنا نبقى شعب #$^&amp;%#

00:05:54.980 --> 00:05:56.480
لو ندخل حد ما بينا وبين الريس!

00:05:56.480 --> 00:05:59.560
إحنا بتوع التفويض يا إخوانا! إحنا بتوع التفويض يا ريس..

00:05:59.560 --> 00:06:01.520
اطلب تلاقي 100 مليون فدائي

00:06:01.520 --> 00:06:05.400
دي أول وأهم نقطة يا ريس.. في ظل موجة الإزالات اللي ماشية في البلد

00:06:05.400 --> 00:06:08.200
إحنا عايزين منك قرار إزالة.. للبرلمان

00:06:08.200 --> 00:06:10.200
إحنا مش عايزين مجلس نواب.. زيله..

00:06:10.200 --> 00:06:11.780
أصل مجلس النواب ملوش لازمة يعني..

00:06:11.780 --> 00:06:13.520
فليه كمان رايحين نعمل مجلس الشيوخ!

00:06:13.520 --> 00:06:16.440
شيوخ! مش كفاية اللي بيعملوه فينا تجار الدين كمان هنعملهم مجلس!

00:06:16.440 --> 00:06:18.120
رايحين نبني ليهم في العاصمة الإدارية الجديدة

00:06:18.120 --> 00:06:20.400
مبنى ضخم وفخم بالمليارات.. ليه؟!

00:06:20.400 --> 00:06:22.680
ده بدل ما نبيع مبنى البرلمان القديم.. ده يدخلنا ملايين!

00:06:22.680 --> 00:06:23.700
وأهو نبقى استفدنا!

00:06:23.700 --> 00:06:25.640
شكلك مش مقتنع يا ريس.. طيب هحاول أقنعك!

00:06:25.640 --> 00:06:28.000
عارف لو بعنا البرلمان القديم.. وحطينا فلوسه في البنك

00:06:28.000 --> 00:06:29.240
هتجيبلنا كام كل أول شهر..

00:06:29.240 --> 00:06:32.640
يعني يزيد عن.. حوالي بس ميقلش.. ملايين يابا.. ملايين

00:06:32.640 --> 00:06:34.820
إنت عارف يا ريس ميزانية البرلمان السنوية كام؟

00:06:34.820 --> 00:06:37.360
مليار و600 مليون جنيه.. إنت متخيل الرقم

00:06:37.360 --> 00:06:40.580
علي عبد العال وصحابه.. بيصرفوا سنويا مليار و600 مليون جنيه

00:06:40.580 --> 00:06:41.620
الرقم ده في 2020..

00:06:41.620 --> 00:06:45.120
في 2014 كانت ميزانية البرلمان 500 مليون جنيه بس!

00:06:45.120 --> 00:06:48.420
يعني زادت أكثر من مليار جنيه! وليه يعني.. بيعملوا إيه يعني؟!

00:06:48.420 --> 00:06:50.660
عايز توقع اتفاقيات يا ريس.. ما توقع يا عم

00:06:50.660 --> 00:06:53.060
وإحنا هنعمل تفويض على الضيق في الاستديو عند الأوستاز أحمد..

00:06:53.060 --> 00:06:56.980
عايز تدي جزر لحد.. تدي حقول غاز لحد.. ما براحتك

00:06:56.980 --> 00:06:59.460
البلد بلدك يعني.. ومن حكم في ماله فما ظلم!

00:06:59.460 --> 00:07:02.360
عايز الجيش يحارب برة.. يحارب جوة.. ما هو جيشك يابا

00:07:02.360 --> 00:07:05.680
إحنا عايزين قرار إزالة للبرلمان.. بلا مجلس نواب بلا شيوخ!

00:07:05.680 --> 00:07:08.080
بصوا إحنا طبعاً فاهمين إن مطلوب يكون عندنا يعني

00:07:08.080 --> 00:07:10.580
شكل ديمقراطي ومؤسسات وبتاع قدام العالم يعني..

00:07:10.580 --> 00:07:11.840
خاصة أمريكا وأوروبا

00:07:11.840 --> 00:07:14.480
وأنا بقولك على ضمانتي.. فوكك! فوكك صدقني

00:07:14.480 --> 00:07:15.340
عايزنا نعمل زي أمريكا..

00:07:15.340 --> 00:07:16.560
ده ترامب كان ماشي بالموكب بتاعه

00:07:16.560 --> 00:07:18.720
فمواطنة أمريكية راكبة العجلة كده بتاعتها ومعدية جنبه..

00:07:18.720 --> 00:07:21.580
راحت لمؤاخذة عاملة لترامب حركة مش مظبوطة بإيدها يعني

00:07:21.580 --> 00:07:22.100
فإيه اللي حصل؟

00:07:22.100 --> 00:07:24.560
الناس انتخبتها وبقت ممثلتهم في ولاية فيرجينيا

00:07:24.560 --> 00:07:26.180
وفازت على مرشحة ترامب هناك!

00:07:26.180 --> 00:07:27.280
عايزنا نبقى زي كندا!

00:07:27.280 --> 00:07:28.920
لما مواطن مسك رئيس الوزراء المنتخب

00:07:28.920 --> 00:07:31.560
مسح بيه الرملة عشان موكبه أخرهم شوية!

00:07:31.560 --> 00:07:32.700
مش لازم نقلد فرنسا يعني!!

00:07:32.700 --> 00:07:35.640
مواطن مسك ماكرون من وشه كده وعمال يصوره بالموبايل

00:07:35.640 --> 00:07:38.040
ويقوله إنت موظف عندي.. فاهم يعني إيه موظف؟

00:07:38.040 --> 00:07:41.700
إحنا عندنا بنقول إنت مواطن لقيط.. فاهم يعني إيه لقيط!

00:07:41.700 --> 00:07:43.960
إيه يا جدعان عايزينا نبقى زيهم والعياذ بالله! يعني

00:07:43.960 --> 00:07:46.400
صدقني يا ريس دول بيحسدوك وهم اللي نفسهم يبقوا زيك

00:07:46.400 --> 00:07:50.360
فمن الآخر من الآخر يعني.. ملهاش لازمة المظاهر الفارغة الكدابة دي

00:07:50.360 --> 00:07:52.520
نوفر فلوسها.. نوفر المليارات دي سنوياً

00:07:52.520 --> 00:07:55.040
ولا إنت يا ريس عايزنا نصدق الناس الوحشة اللي بتقول

00:07:55.040 --> 00:07:59.140
إنك بتهتهم ببنا الكباري والأنفاق عشان دي انجازات سهلة وسريعة

00:07:59.140 --> 00:08:00.680
وأثرها بيبان في عهدك يعني على طول

00:08:00.680 --> 00:08:02.320
لكن الاستثمار في الصحة والتعليم

00:08:02.320 --> 00:08:04.460
دي حاجات يبان أثرها بعد سنين طويلة

00:08:04.460 --> 00:08:05.480
إلغي البرلمان يا ريس..

00:08:05.480 --> 00:08:08.100
يعني إنت أصلاً خلاص بالقانون هتعين فضيلة المفتي

00:08:08.100 --> 00:08:10.780
المسئول إنه يشرح لنا قال الله وقال الرسول

00:08:10.780 --> 00:08:13.820
وبيفتي الناس في دينهم.. اللي جاية تعاليمه وقوانينه من فوق..

00:08:13.820 --> 00:08:16.400
وفي نفس الوقت حاطط بينك وبينا برلمان

00:08:16.400 --> 00:08:17.500
عشان يقولنا القوانين اللي تحت!

00:08:17.520 --> 00:08:21.500
قرار إزالة للبرلمان باللي فيه.. وناخد فلوسه يا عم نحطها في البنك

00:08:21.500 --> 00:08:24.080
حتة أخيرة كده تؤكد لنا إنه لازم نلغي البرلمان

00:08:24.080 --> 00:08:26.220
يعني يا عبد العال مكنتش عارف تلغي جملة

00:08:26.220 --> 00:08:28.340
"محيطها الاستراتيجي العربي" من القرار

00:08:28.340 --> 00:08:31.060
يا سيدي كنت إحذفها.. مش يمكن إثيوبيا كانت أخدت الكلام عليها..

00:08:31.060 --> 00:08:34.060
ما هي إثيوبيا مش عربية يعني إنتوا بتقولوا كلنا عارفين إنها ليبيا؟!

00:08:34.060 --> 00:08:36.580
كنت يا عم شيل الجملة دي.. يمكن إثيوبيا كانت اتخضت!

00:08:36.580 --> 00:08:38.740
ليه تحطوها وتطمنوا آبي أحمد يعني!

00:08:38.740 --> 00:08:41.220
ليه غاويين تطمنوه! ده مصانش الحلفان يا جدعان

00:08:41.220 --> 00:08:43.380
ليه دايماً كده إحنا حريصين على اللي ميصونش

00:08:43.380 --> 00:08:44.980
لا بيصون برة.. ولا بيصون جوة؟

00:09:06.540 --> 00:09:07.980
ياااااه.. إيه كمية الفساد ده كله؟

00:09:07.980 --> 00:09:08.740
ثانية واحدة.. ثانية واحدة..

00:09:08.740 --> 00:09:11.000
هم المذيعين دول بيتهموا لواءات بالفساد؟!

00:09:11.000 --> 00:09:12.540
العيال دي بتهرج ولازم تتجاب وتتسحل

00:09:12.540 --> 00:09:15.020
يعني إيه يقولوا إن لواءات رؤساء أحياء.. فاسدين!

00:09:15.020 --> 00:09:16.560
طيب خلينا بس.. خلينا نسأل الأول..

00:09:16.560 --> 00:09:17.960
هو رئيس الحي ده بيعمل إيه أصلا؟

00:09:17.960 --> 00:09:20.420
الحي ده بيعمل إيه يعني عشان يكون فيه الفساد ده كله؟

00:09:20.420 --> 00:09:24.300
آآه.. يعني مثلا من شغله الرئيسي هو استخراج رخص البناء

00:09:24.300 --> 00:09:27.800
يعني كارثة العقارات المخالفة في مصر والبناء العشوائي والمخالف

00:09:27.800 --> 00:09:30.480
سببه.. الأحياء.. اللواءات اللي ماسكين الأحياء؟

00:09:30.480 --> 00:09:33.300
طيب وفين الرقابة على الأحياء ورؤساء الأحياء؟ مفيش؟! ليه؟

00:09:33.300 --> 00:09:36.580
آآآه.. أصل قبل 2011 كانت المجالس المحلية الموجودة

00:09:36.580 --> 00:09:40.100
كلها بالتعيين يعني وتبع الحزب الوطني المنحل فكانت مجالس فساد!

00:09:40.100 --> 00:09:42.780
ومن ساعة ما الثورة قضت على مجالس الفساد دي وحلتها

00:09:42.780 --> 00:09:45.340
فمصر مفيهاش من 2011 مجالس محلية!

00:09:45.340 --> 00:09:47.340
اللي دورها تراقب المحافظ ورؤساء الأحياء

00:09:47.340 --> 00:09:50.020
يعني إنت يا ريس سايب البلد من غير مجالس محلية

00:09:50.020 --> 00:09:52.720
بقالنا سنين.. ورايح تصرف مليارات على مجلس شيوخ؟!

00:09:52.720 --> 00:09:54.680
يا ترى ليه الريس مش عايز يعمل مجالس محلية؟!

00:09:54.680 --> 00:09:57.800
إسأل نفسك كده.. ليه الريس مش عايز يعمل مجالس محلية؟

00:09:57.800 --> 00:10:00.600
تشيل عنه الطين والفساد والبلاوي؟ دي كارثة طبعاً..

00:10:00.600 --> 00:10:02.420
طيب مين اللي هيشيل الفساد ده فوق دماغه؟

00:10:02.420 --> 00:10:03.440
((فيديو جانبي: إنت عبيط ولا إيه؟))

00:10:03.440 --> 00:10:06.000
المجتمع طبعاً.. طلعلي قرار إزالة لكل بيت مخالف..

00:10:06.000 --> 00:10:09.500
هده وساويه بالأرض.. كده بكل بساطة؟! أيوة.. عادي.. ما شوف..

00:10:09.500 --> 00:10:12.240
إنت كمواطن هتدينا رشوة عشان نخليك تبني مخالف

00:10:12.240 --> 00:10:14.240
وبعد ما نعمل إحنا من بنها.. وإنت تبني

00:10:14.240 --> 00:10:17.360
الحي هيمر يعمل تفتيش.. ويقول إيه ده عقار مخالف

00:10:17.360 --> 00:10:19.060
قلبي الخالي من الفساد لا يحتمل

00:10:19.060 --> 00:10:21.480
فإنت هتدينا رشوة عشان نعمل نفسنا مش واخدين بالنا

00:10:21.480 --> 00:10:24.480
وبعد سنين إنت تبيع البيت وتكسب فيه وتمشي

00:10:24.480 --> 00:10:26.980
فنيجي إحنا بالبرلمان اللي نوابه بيقبضوا ملايين شهرياً

00:10:26.980 --> 00:10:30.780
نعملك يا مواطن يا مسحول قانون للتصالح مع العقارات المخالفة

00:10:30.780 --> 00:10:32.960
ونقفش في المالك الجديد.. ونقوله هات.. يقولنا رشوة؟!

00:10:32.960 --> 00:10:34.820
نقوله لأ.. حد الله ما بينا وبين الحرام

00:10:34.820 --> 00:10:36.820
دي غرامة عشان إنت فاسد وبتبني مخالف

00:10:36.820 --> 00:10:39.800
وهي دي قصة العقارات المخالفة يا عم الحاج.. يا الدفع.. يا الهد..

00:10:39.800 --> 00:10:42.440
يعني وضعك غير القانوني.. بحتة غرامة يبقى قانوني

00:10:42.440 --> 00:10:44.820
يعني الأزمة مش في بنية تحتية ولا عشوائيات

00:10:44.820 --> 00:10:47.180
مش هتدفع؟.. هتدفع..! هاه! هي الحكاية كده

00:10:47.180 --> 00:10:50.500
يبقى هخليلك العشوائيات هي الأصل.. والأصل يبقى عشوائيات.. عادي

00:10:50.500 --> 00:10:52.660
ليه عادي؟ أصل قرار الإزالة ده بقى سهل

00:10:52.660 --> 00:10:57.000
وطالما إحنا كشعب قبلنا عادي.. إن مدن وقرى كاملة في سينا تتزال

00:10:57.000 --> 00:11:00.580
بيوت ومحلات ومزارع اختفت.. وحتى أهلها مصعبوش علينا..

00:11:00.580 --> 00:11:03.040
فعادي بقى لما في قلب القاهرة نزيل كام ألف عمارة

00:11:03.040 --> 00:11:06.080
عادي لما نزيل مقابر ومنطقة أثرية بالكامل..

00:11:06.080 --> 00:11:08.380
عادي لما نلاقي أسر بأطفالها مرمية في الشارع

00:11:08.380 --> 00:11:10.140
عشان مش عارف تدفع وتتصالح

00:11:10.140 --> 00:11:10.680
طيب يا سيدي

00:11:10.680 --> 00:11:13.340
إحنا يا عم موافقين على الإزالة.. وموافقين على قانون التصالح

00:11:13.340 --> 00:11:15.100
بس برضه إحنا عايزين محليات

00:11:15.100 --> 00:11:18.060
وعايزين القضاء يتحرك فوراً ويحاسب مسئولي المحليات؟

00:11:18.060 --> 00:11:20.180
ويحاسب المحافظين.. السابقين والحاليين

00:11:20.180 --> 00:11:24.360
كل رئيس حي ولا محافظ اتبنى في عهده بيت مخالف يتجاب ويتحاكم

00:11:24.360 --> 00:11:26.260
وكله بالعدل والقانون.. وحق الله..

00:11:26.260 --> 00:11:27.780
ولا إحنا مبنجيش غير على المجتمع والشعب

00:11:27.780 --> 00:11:31.440
إحنا عايزين قرار إزالة بس للفساد.. قرار إزالة الفساد

00:11:31.440 --> 00:11:34.340
بدل ما إحنا بنغزي العين وبنزيل البيت من فوق الأرض

00:11:34.340 --> 00:11:37.260
وسايبن أساسات وجدور الفساد تحت الأرض

00:11:37.260 --> 00:11:40.320
لأ وكمان بنساعدها.. لا عاملين محليات ولا بنحاكم الفسدة؟

00:11:40.320 --> 00:11:42.840
إحنا شغالين قرارات إزالة؟ بس في الاتجاه الخاطيء

00:11:42.840 --> 00:11:46.340
إزالة المواطن من الوطن.. إزالة أي قرار للمواطن في وطنه

00:11:46.340 --> 00:11:48.860
إزالة المجتمع.. من الدولة.. لصالح مين؟

00:11:48.860 --> 00:11:51.900
لصالح اللي شايفين إن مصر هي الدولة.. والدولة يعني السلطة..

00:11:51.900 --> 00:11:53.640
والسلطة يعني الحكومة والحكومة يعني الريس!

00:11:53.640 --> 00:11:54.820
فعادي يا معلم عادي

00:11:54.820 --> 00:11:59.020
لما نطلع قرار إزالة لأي حاجة تخص المجتمع والشعب والمواطنين

00:11:59.020 --> 00:12:01.500
لكن نطلع قرار بإزالة المحسوبية والواسطة.. لأ

00:12:01.500 --> 00:12:04.120
نطلع قرار بإزالة التحريض والتعصب.. لأ

00:12:04.120 --> 00:12:06.380
نطلع قرار بإزالة سوء استخدام السلطات

00:12:06.380 --> 00:12:08.620
يابا إحنا منعرفش غير سوء استخدام وسائل التواصل

00:12:08.620 --> 00:12:10.620
نطلع قرار بإزالة الأمية في مصر؟!

00:12:10.620 --> 00:12:14.460
لا عادي الأمية جميلة.. حتى جاية من كلمة أم كده يعني الطيبة والحنية

00:12:14.460 --> 00:12:15.540
طيب تعالا خمسة كده على جنب

00:12:15.540 --> 00:12:16.900
عارف الدعم اللي إنت مذلول بيه

00:12:16.900 --> 00:12:19.240
كل شوية مسئول يطلع يقولك إحنا بندعمك يا مواطن

00:12:19.240 --> 00:12:21.040
في التموين والكهرباء والبنزين وغيرهم..

00:12:21.040 --> 00:12:23.540
هل تعلم إن ميزانية الدعم في الموازنة العامة للدولة

00:12:23.540 --> 00:12:25.420
قيمتها 328 مليار جنيه

00:12:25.420 --> 00:12:28.260
إنت طبعاً هتقول يااااه 300 مليار دعم للمواطن..

00:12:28.260 --> 00:12:29.520
أقولك معلش.. لا يا حبيبي..

00:12:29.520 --> 00:12:31.960
من الـ300 مليار دول في أوجه صرف كتير

00:12:31.960 --> 00:12:35.380
ملهاش أي علاقة بالمجتمع ولا المواطن! إزاي.. أقولك..

00:12:35.380 --> 00:12:38.200
يعني صندوق علاج ضباط الشرطة بياخد 700 مليون

00:12:38.200 --> 00:12:40.680
الهيئة الوطنية للصحافة بتاخد 300 مليون

00:12:40.680 --> 00:12:43.980
وزارة المالية بتاخد دعم سنوي 700 مليون جنيه

00:12:43.980 --> 00:12:47.080
الدعم اللي إحنا بنتذل بيه ليل ونهار بيتصرف منه مليارات

00:12:47.080 --> 00:12:48.420
مش على المواطن! خد عندك..

00:12:48.420 --> 00:12:51.280
وزارة الإنتاج الحربي بتاخد من فلوس الدعم 2 مليار جنيه

00:12:51.280 --> 00:12:53.380
وزارة الطيران المدني بتاخد مليار ونص

00:12:53.380 --> 00:12:57.940
في 32 مليار جنيه البرلمان حاططها في بند اسمه مخصص مالي

00:12:57.940 --> 00:12:59.300
طيب ده بتاع إيه؟ محدش عارف!

00:12:59.300 --> 00:13:03.380
من فلوس الدعم سنويا في 32مليار بيتصرفوا محدش عارف في إيه

00:13:03.380 --> 00:13:06.280
لا.. والبرلمان يقولك أنا موافق جنودنا يطلعوا برة

00:13:06.280 --> 00:13:09.140
يا عم اقعد.. اقعد.. إنت داري بإللي بيحصل جوة

00:13:09.140 --> 00:13:11.480
هل تعلم عزيزي البرلمان وعزيزي المواطن

00:13:11.480 --> 00:13:13.220
إن مصر فيها حوالي 20 مليون أمي

00:13:13.220 --> 00:13:15.060
بسببهم الهيئة العامة لمحو الأمية

00:13:15.060 --> 00:13:18.400
بتحصل على دعم قيمته 25 مليون جنيه سنوياً

00:13:18.400 --> 00:13:20.680
طيب فين الشغل.. فين النتيجة؟ بيتصرفوا في إيه؟

00:13:20.680 --> 00:13:23.060
مصيبة تانية.. هل تعلم إن دار الأوبرا المصرية

00:13:23.060 --> 00:13:26.020
بتحصل على دعم قيمته 43 مليون جنيه سنويا؟!

00:13:26.020 --> 00:13:27.660
ليه يعني؟ هو مين اللي بيحضر الأوبرا أصلاً؟

00:13:27.660 --> 00:13:30.320
غير الوزراء وكبار المسئولين ورجال الأعمال والنخب!

00:13:30.320 --> 00:13:32.820
بقى دول ياخدوا 43 مليون جنيه من فلوسنا

00:13:32.820 --> 00:13:34.600
وإنتوا جايين تزودوا فاتورة الكهربا على قرمط!

00:13:34.600 --> 00:13:36.660
هو كل التهريج اللي فات ده.. مش محتاج قرار إزالة

00:13:36.660 --> 00:13:39.200
نزيل بيه الإهمال والفساد وسوء توزيع ثروات المجتمع؟

00:13:39.200 --> 00:13:42.080
وإهدار المال العام للشعب؟ ولا إحنا منعرفش غير نيجي على الناس!

00:13:42.080 --> 00:13:43.540
للأسف.. إحنا بنيجي على الناس..

00:13:43.540 --> 00:13:45.240
لدرجة إن الناس بقت محتاجة وسيط بينها

00:13:45.240 --> 00:13:47.540
وبين الموظف اللي شغالين عندهم.. اللي هي الحكومة؟!

00:13:47.540 --> 00:13:49.940
تخيل إنك صاحب سوبر ماركت.. وفي واحد شغال عندك

00:13:49.940 --> 00:13:52.900
فإنت عشان تطلب منه يقوم بشغله في الترتيب والتنظيف

00:13:52.900 --> 00:13:54.900
فتروح تكلم واحد قريبه ولا واحد صاحبه

00:13:54.900 --> 00:13:56.900
فصاحبه يتوسطلك عنده عشان يقوم بشغله!

00:13:56.900 --> 00:13:57.800
ده اللي بيحصل للأسف

00:13:57.800 --> 00:13:59.680
من كتر ما الحكومة دايسة على المواطن

00:13:59.680 --> 00:14:03.280
بقى المواطن يدور على وسيط حتى لو الوسيط ده ملوش صلة ولا علاقة

00:14:03.280 --> 00:14:06.140
إحنا في "خمسة بالمصري" بيوصلنا رسايل من ناس عندها مشاكل!

00:14:06.140 --> 00:14:08.140
إحنا بنقرأ الرسايل دي.. وبنضايق جدا

00:14:08.140 --> 00:14:09.740
عشان مفيش حاجة في إيدينا نقدمها ليهم للأسف

00:14:09.740 --> 00:14:12.420
فالكارثة.. إيه اللي يخلي مواطن يسيب الحكومة..

00:14:12.420 --> 00:14:14.160
الدولة زي ما إنتوا بتسموها

00:14:14.160 --> 00:14:16.580
ويروح يعرض مشكلته المزمنة اللي مبوظة حياته

00:14:16.580 --> 00:14:18.640
ومنغصة عليه عيشته.. لصفحة على النت!

00:14:18.640 --> 00:14:20.420
أكيد هو يأس إنها تتحل بأي وسيلة؟

00:14:20.420 --> 00:14:22.420
معلش.. ما هو لو الحكومة شايفة شغلها صح..

00:14:22.420 --> 00:14:25.160
وواخدة الموضوع بجدية إن يبقى فيه قرار إزالة

00:14:25.160 --> 00:14:27.680
لكل مشاكل المصريين.. مكانش بقى ده حالنا!

00:14:27.680 --> 00:14:29.860
الخلاصة.. أيوة إحنا محتاجين قرار إزالة..

00:14:29.860 --> 00:14:32.420
بس لازم يكون قرار صح لإزالة البلاوي الغلط

00:14:32.420 --> 00:14:34.180
مش أي قرار إزالة نطلع نصقفله

00:14:34.180 --> 00:14:36.260
أيوة إحنا خايفين على مصر وأمنها القومي

00:14:36.260 --> 00:14:37.900
وبرضه إحنا خايفين على بلدنا من

00:14:37.900 --> 00:14:40.780
الفساد والجهل والأمية والمرض والإهمال

00:14:40.780 --> 00:14:42.700
اللي برضه بيهددوا أمن مصر القومي

00:14:42.700 --> 00:14:45.340
نفسنا مرة في قرار حلو للآخر نصقفله وندعمه

00:14:45.340 --> 00:14:48.440
زي مثلا قرار إنك تزيل إيدك من جيبك وتدوس اشتراك..

00:14:48.440 --> 00:14:50.640
أيوة إنك تشترك دلوقتي في خمسة بالمصري على يوتيوب..

00:14:50.640 --> 00:14:52.800
وتعمل لايك للحلقة وتكتبلنا رأيها في تعليق

00:14:52.800 --> 00:14:54.420
وتروح كمان تشارك الحلقة دي مع صحابك

00:14:54.420 --> 00:14:55.900
وتاخد لفة في حلقاتنا اللي فاتت

00:14:55.900 --> 00:14:58.240
تستنانا وحلقة جديدة الخميس اللي الجاي

00:14:58.400 --> 00:14:59.040
سلام


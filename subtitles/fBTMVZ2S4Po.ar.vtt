WEBVTT
Kind: captions
Language: ar

00:00:00.880 --> 00:00:04.820
هو مين المريض اللي أصلًا بيحتاج الدعامات؟

00:00:05.300 --> 00:00:10.220
انت حضرتك دلوقتي عندك عربية عايز تسافر بيها بتروح تمونها

00:00:10.220 --> 00:00:17.680
يعني عشان موتور العربية يشتغل و يسفرك و يوديك مطرحك يبقا ده محتاج وقود عشان يشتغل.

00:00:17.940 --> 00:00:25.860
طيب القلب ده عمال يضخ ليل و نهار, ليل ونهار … يضرب 70 80 مرة في الدقيقة, اضرب في 60

00:00:25.860 --> 00:00:29.500
يبقا شوف كام في الساعة ؟ كام في اليوم ؟ كام في الأسبوع ؟ كام في الشهر ؟

00:00:29.740 --> 00:00:36.800
عمال ليل و نهار يشتغل و عمال ينبض حتى و احنا نايمين و احنا صاحيين و احنا بنجري و احنا بناكل و احنا بنشرب و في كل وقت

00:00:36.800 --> 00:00:40.420
القلب ده عشان يعمل المجهود ده بيتغذى على إيه؟

00:00:40.420 --> 00:00:44.400
بيتغذى عن طريق الدم اللي بيوصله عن طريق الشرايين التاجية

00:00:44.660 --> 00:00:48.980
يبقى أول كلمة عايز حضراتكم تعرفوها, إيه هو الشريان التاجي؟

00:00:49.100 --> 00:00:56.780
الشريان التاجي هو الشريان المسئول عن تغذية عضلة القلب حتى تقوم بعملها بكفاءة.

00:00:57.180 --> 00:01:00.460
طيب إيه الأمراض اللي بتصيب الشريان التاجي؟

00:01:00.460 --> 00:01:04.120
يحصل ضيق في الشريان التاجي, الضيق ده يعني إيه ؟

00:01:04.360 --> 00:01:16.360
يعني دهون ترسبت في الشريان, و بدل ما الماسورة كان قطرها قد كده , و الدم بيجري فيها جزء منها إتسد كده بالدهون و الجزء اللي بيعدي منه الدم بقى قليل.

00:01:16.620 --> 00:01:18.820
طيب ده يخليني أحس بإيه؟

00:01:19.160 --> 00:01:28.780
يخليني أحس إن أنا آجي طالع السلم أحس بطبقة في القفص الصدري هنا, طبقة … كتمة … وجع … في منتصف القفص الصدري

00:01:28.780 --> 00:01:32.860
ممكن تسمع في ضهري, ممكن تسمع في الكتاف, ممكن تسمع في الرقبة

00:01:33.080 --> 00:01:39.600
ممكن تبقا زي الحبل ملفوف حوالين الرقبة, يبقى دي الأعراض اللي إحنا بنقول عليها

00:01:39.600 --> 00:01:41.600
أعراض الذبحة الصدرية

00:01:41.600 --> 00:01:48.260
هي عبارة عن: كتمة - وجع - حرقان - نار - صهد في منتصف القفص الصدري, ييجي مع المجهود

00:01:48.260 --> 00:01:54.800
يضطر الواحد يقف و يبطء الخطى بتاعته علشان الوجع ده يروح و يستريح و يقدر يمشي

00:01:55.060 --> 00:01:56.940
يبقى ده معناه إنه حصل معاه إيه ؟

00:01:57.160 --> 00:02:07.840
ضيق في الشريان التاجي للقلب نتيجة ترسب دهون داخل الشريان, و قطر الشريان بقا قليل, قليل و انت قاعد يعني الدم اللي يكفي القلب,

00:02:07.840 --> 00:02:13.500
هتيجي تعمل مجهود و تتعب نفسك يبقا الخرم اللي فاضل ده مش هيوصل دم كافي للقلب.

00:02:13.700 --> 00:02:24.420
القلب يشتكي ويقول أعملك الوجع بتاع الصدر يخليك تقف أو تستريح أو تقعد على كرسي على طول و متقدرش تكمل, أو يحصلك نهجان.

00:02:24.720 --> 00:02:35.680
طب مين هما المرضى, أو مين هما البني آدم أو الإنسان المعرض للإصابة بضيق الشرايين التاجية؟

00:02:36.000 --> 00:02:40.460
المرضى المصابين بالسكر أكثر عرضة من اللي معندهمش سكر

00:02:40.940 --> 00:02:49.740
التدخين, ثبت بما لا يدع مجالًا للشك في جميع الأبحاث العلمية في جميع دول العالم

00:02:49.740 --> 00:02:59.620
في جميع الأجناس أن للتدخين دور مباشر في إصابة القلب بضيق الشرايين و حدوث الجلطات و الأزمات القلبية.

00:02:59.880 --> 00:03:04.080
يبقى مرضى السكر أكثر عرضة, المدخنون أكثر عرضة

00:03:04.360 --> 00:03:12.460
الناس اللي عندهم ارتفاع في نسبة الكوليسترول و مبياخدوش العلاج بتاعها أكثر عرضة للإصابة بضيق الشرايين التاجية.

00:03:12.500 --> 00:03:21.000
الناس اللي عندهم ارتفاع في ضغط الدم و أهملوا علاجه, أكثر عرضة للإصابة بضيق الشرايين التاجية.

00:03:21.340 --> 00:03:26.040
يبقى الشريان التاجي هو الشريان المسئول عن تغذية عضلة القلب, و المرض اللي يحصل في إيه؟

00:03:26.380 --> 00:03:36.160
يحصل ضيق في الشريان التاجي لما يحصل ضيق أحس بيه إزاي ؟ تحس بكرشة نفس و آلام في منتصف القفص الصدري ده يجيلك و انت بتجري و انت طالع السلم

00:03:36.160 --> 00:03:39.940
وانت ماشي بسرعة و تضطر تبطأ الخطى أو تضطر تقف.

00:03:39.940 --> 00:03:42.160
طب مين هما الناس اللي ممكن يجيلهم كده ؟

00:03:42.160 --> 00:03:46.860
الناس اللي عندهم سكر, و اللي بيدخنوا و اللي عندهم الضغط و اللي عندهم كوليسترول.

00:03:46.860 --> 00:03:50.880
في عوامل أخرى كتير أوي, لكن هما دول 4 عوامل مهمة أوي أوي

00:03:51.100 --> 00:03:56.020
طب لو أنا عندي سكر بس ؟ يبقى إحتمال إصابة الشرايين التاجية 10 %

00:03:56.280 --> 00:04:05.960
طب لو بدخن بس ؟ يبقى إحتمال إصابة الشرايين التاجية 10 % 
طب لو أنا بدخن و عندي السكر ؟ 10 و 10 = 20 ؟ لأ , ده بيزود ده و ده بيزود ده

00:04:06.360 --> 00:04:12.380
يبقى المدخن اللي عنده سكر عنده إحتمال 40 % إنه يصاب بالشريان التاجي.

00:04:12.760 --> 00:04:20.300
طب لو أضفنا عليهم الكوليسترول زيادة كمان ؟ يبقى في إحتمال 10 بتاعت الكوليسترول ؟ لأ دول بقوا 60 % إحتمال.

00:04:20.560 --> 00:04:32.460
يبقى وجود أكثر من عامل من هذه العوامل بيزود أوي أوي تأثير العامل الآخر بحيث إن كل ما اجتمع عدد أكبر من عوامل الخطر دي

00:04:32.460 --> 00:04:40.540
كل ما زادت نسبة إصابة الشريان التاجي بضيق و حدوث الأزمات القلبية و آلام الذبحة الصدرية

00:04:40.540 --> 00:04:46.140
و الاحتياج إلى القسطرة و الدعامات و جراحة القلب المفتوح و الحاجات دي.

00:04:46.140 --> 00:04:53.260
علشان كده بنقول لكل مريض بالسكر لو سمحت عالج سكرك كويس أوي و متستهترش.

00:04:53.620 --> 00:04:57.220
امتنع الآن و فورًا و إلى الأبد عن التدخين

00:04:57.380 --> 00:05:03.140
قيس ضغطك بانتظام و عالجه و متسيبش الضغط أبدًا أبدً يعلى منك

00:05:03.400 --> 00:05:11.860
و إوعى تربط الضغط بالصداع, الصداع راح يبقى الضغط وطي وبقا كويس يبقى أبطل العلاج , الصداع جه آخد العلاج

00:05:11.860 --> 00:05:15.680
مفيش أي علاقة بين ارتفاع الضغط الدموي و الصداع إطلاقًا

00:05:15.940 --> 00:05:25.100
و قياس ضغط الدم و علاجه , و أزود الجرعة , و أقلل الجرعة بناءً على رقم يحدده الدكتور و ليس الصيدلي أو الموظف اللي في الصيدلية.

00:05:25.480 --> 00:05:35.220
شوف الكوليسترول بتاعك إيه ؟  و عالجه لو كان مرتفع إعمل رياضة على قدر الإمكان, إن شالله مرة مرتين تلاتة في الأسبوع منتظمة

00:05:35.220 --> 00:05:41.540
قلل وزنك , و انتظم في أكلك عشان تحافظ على الشريان التاجي بتاعك.

00:05:41.900 --> 00:05:47.760
هنعمل فيديوهات تاني عشان نوضح لكم أكتر إيه العلاج بتاع الشرايين التاجية؟

00:05:47.760 --> 00:05:51.080
تمنياتي الطيبة ليكم … و السلام عليكم ورحمة الله


WEBVTT
Kind: captions
Language: ar

00:00:00.000 --> 00:00:01.620
أعزائي المشاهدين السلام عليكم و رحمة الله و بركاته

00:00:01.620 --> 00:00:03.820
أهلا بكم في حلقة جديدة من برنامج "الدحيح"

00:00:03.820 --> 00:00:05.060
بما إن الوقت صعب

00:00:05.060 --> 00:00:06.460
و الدنيا مش ظريفة خالص

00:00:06.460 --> 00:00:07.520
الجواز بقى صعب

00:00:07.520 --> 00:00:08.700
سعر الجنيه عمال يقل

00:00:08.700 --> 00:00:09.580
مفيش شغل

00:00:09.580 --> 00:00:10.540
كوبري أكتوبر واقف

00:00:10.540 --> 00:00:11.980
كل الحاجات دي حاجات مش ظريفة

00:00:11.980 --> 00:00:13.060
و انت المهم دلوقتي

00:00:13.060 --> 00:00:15.540
عايز تهرب من هذا العصر بأي شكل من الأشكال

00:00:15.540 --> 00:00:17.940
المهم ترجع كده تفتكر قصة أصحاب الكهف

00:00:17.940 --> 00:00:19.940
انت راجل مؤمن، فعارف قصة أصحاب الكهف

00:00:19.940 --> 00:00:21.380
لما ناموا 300 سنة

00:00:21.380 --> 00:00:23.380
و صحيوا بعد كده لقوا ان القرية بقت أحسن

00:00:23.380 --> 00:00:24.440
و جه ملك صالح

00:00:24.440 --> 00:00:25.460
كل حاجة بقت جميلة

00:00:25.460 --> 00:00:26.720
فانت عايز تعمل كده برضه

00:00:26.720 --> 00:00:28.720
المهم ماتخفش، الحل عندنا

00:00:28.720 --> 00:00:29.660
أنا هزبّطك يعني

00:00:29.660 --> 00:00:30.160
و من غير شيخوخة

00:00:30.160 --> 00:00:32.160
يعني عادة الواحد يفترض انه طالما هينام

00:00:32.160 --> 00:00:34.160
بهذه الفترة الكبيرة جداً من الزمن

00:00:34.160 --> 00:00:36.160
يوم ما يرجع تاني هيبقى عمره ضاع!

00:00:36.160 --> 00:00:37.100
لا يا حبيبي ماتخفش خالص

00:00:37.100 --> 00:00:38.660
ده بالعكس انت ممكن تعيش فترات أطول

00:00:38.940 --> 00:00:39.900
شوف الكلام

00:00:39.900 --> 00:00:41.660
الحاضر اللي ماهواش عاجبك ده

00:00:41.660 --> 00:00:43.180
أنا هخليك تتخلص منه خالص

00:00:43.180 --> 00:00:44.840
ببعض الحيل الحيوانية

00:00:44.840 --> 00:00:46.420
أسمع واحد واقف ورا هنا بيقول

00:00:46.540 --> 00:00:47.620
"قصدك انّي حيوان؟"

00:00:47.620 --> 00:00:48.820
اقول له، بص يا عم الحج

00:00:48.820 --> 00:00:51.480
فيه خمس مملكات علماء الأحياء عاملينها

00:00:51.480 --> 00:00:53.620
لو حضرتك مش حيوان هل انت Monera؟

00:00:53.620 --> 00:00:54.620
هل انت نبات؟

00:00:54.620 --> 00:00:55.600
هل انت Protist؟

00:00:55.600 --> 00:00:56.660
هل انت فطريات؟

00:00:56.660 --> 00:00:58.720
لو انت ولا حاجة من الحاجات دي أحب أقول لك مبروك

00:00:58.720 --> 00:01:00.720
علماء الأحياء هيعملوا لك قسم لوحدك

00:01:00.720 --> 00:01:01.540
في درس التصنيف

00:01:01.540 --> 00:01:02.580
اللي هو الTaxonomy يعني

00:01:02.580 --> 00:01:03.440
في كتب الأحياء

00:01:03.440 --> 00:01:04.980
المهم يعني مش عايزين نخرج بقى مالموضوع

00:01:04.980 --> 00:01:05.980
نرجع لموضوعنا

00:01:05.980 --> 00:01:07.100
انت عايز تخش تنام كده

00:01:07.100 --> 00:01:08.080
و تصحى بعدها بسنة

00:01:08.080 --> 00:01:08.740
بكام شهر

00:01:08.740 --> 00:01:10.520
تصحى. و الوقت ان شاء الله يبقى كويس

00:01:10.520 --> 00:01:11.440
المهم في سنة من السنين

00:01:11.440 --> 00:01:13.440
أحد العلماء اكتشف عملية فسيولوجية

00:01:13.440 --> 00:01:14.660
بتحصل لبعض الحيوانات

00:01:14.660 --> 00:01:16.960
خاصة الحيوانات الموجودة في النص الشمالي

00:01:16.960 --> 00:01:18.620
خاصة لما الدنيا بتبقى برد

00:01:18.620 --> 00:01:19.940
لاحظ ان في شهور معينة

00:01:19.940 --> 00:01:21.440
خاصة الشهور بتاعة الشتا

00:01:21.440 --> 00:01:23.660
الحيوانات دي شبه بتختفي تماماً

00:01:23.660 --> 00:01:25.900
لا أكل، ولا شرب، ولا حمّام

00:01:25.900 --> 00:01:27.040
كأنهم نايمين

00:01:27.040 --> 00:01:28.620
لمدة شهور

00:01:28.620 --> 00:01:30.780
و خليني أقول لك ان دي حاجة في غاية الغرابة

00:01:30.780 --> 00:01:32.180
احنا عارفين ان انت عشان تعيش

00:01:32.180 --> 00:01:34.780
فيه عمليات كميائية و بيولوجية

00:01:34.780 --> 00:01:35.900
لازم تحصل في جسمك

00:01:35.900 --> 00:01:37.700
و العمليات دي عشان تحصل محتاجة أكل

00:01:37.700 --> 00:01:39.000
و غذاء و ميّة

00:01:39.000 --> 00:01:42.400
كون ان فيه كائنات بتقدر تعيش لعدد من الشهور

00:01:42.400 --> 00:01:43.220
شهور

00:01:43.220 --> 00:01:45.220
من غير لا أكل ولا ميّة

00:01:45.220 --> 00:01:46.140
دي حاجة غريبة جداً

00:01:46.140 --> 00:01:48.140
المهم الحكاية دي اسمها hibernation

00:01:48.140 --> 00:01:49.720
كثير جداً من الحيوانات بتعملها

00:01:49.720 --> 00:01:50.900
و كل واحد بشكل مختلف

00:01:50.900 --> 00:01:52.700
بالأيام و كائنات بتقعد بالشهور

00:01:52.700 --> 00:01:54.540
عندك مثلا في دراسة سنة 2015

00:01:54.540 --> 00:01:55.940
اكتشفوا نوع من أنواع الفئران

00:01:55.940 --> 00:01:58.160
بيقدر يقعد لأكثر من 11 شهر

00:01:58.160 --> 00:02:00.080
يقعد يhibernate حداشر شهر

00:02:00.080 --> 00:02:01.860
وبيبتدي طبعا في الوقت ده يحصل تغيرات جذرية

00:02:01.860 --> 00:02:03.860
ضربات القلب ممكن توصل ل10 ضربات

00:02:03.860 --> 00:02:05.860
لو انت عندك بني آدم بتوصل ل70 أو 80

00:02:05.860 --> 00:02:07.640
الجسم تقريبا بيبقى شبه ميت

00:02:07.640 --> 00:02:09.640
وزن بعض الكائنات أمثال الدببة مثلا

00:02:09.640 --> 00:02:11.460
بيفقدوا 50% من وزنهم

00:02:11.460 --> 00:02:12.860
خلال فترة الhibernation

00:02:12.860 --> 00:02:14.340
بدل ما ياكل أكل من برّه

00:02:14.340 --> 00:02:15.700
هو بيحرق الدهون الموجودة في جسمه

00:02:15.700 --> 00:02:18.020
عشان كده طبعا بياكلوا قبلها بشراهة

00:02:18.020 --> 00:02:19.760
على حسب مقال في الScientific American

00:02:19.760 --> 00:02:20.900
فيه بعض أنواع الضفادع

00:02:20.900 --> 00:02:23.120
لا بتتنفس، ولا ليها ضربات قلب أساساً

00:02:23.120 --> 00:02:24.560
يعني هي تقريبا ميتة

00:02:24.560 --> 00:02:26.340
انت ماتقدرش تفرّق اذا كانت ميتة ولّا كانت عايشة

00:02:26.340 --> 00:02:28.340
طبعا على حسب تعريفك لميّت و حي

00:02:28.340 --> 00:02:29.840
المهم اكتشفنا بعد كده زي ما قلت

00:02:29.840 --> 00:02:31.840
الكائنات دي عادة بتعمل الكلام ده في الشتا

00:02:31.840 --> 00:02:33.140
في الفترات العصيبة

00:02:33.140 --> 00:02:35.140
لأنه وقت الشتا الدنيا بتبقى برد

00:02:35.140 --> 00:02:37.140
و انت عشان تقدر تحافظ على حرارة جسمك

00:02:37.140 --> 00:02:38.740
في هذا البرد القارس

00:02:38.740 --> 00:02:40.920
بتحتاج ان انت تبذل مجهود غير عادي

00:02:40.920 --> 00:02:43.640
و عشان تبذل مجهود هتحتاج أكل و طاقة

00:02:43.640 --> 00:02:45.320
الطاقة بتبقى صعبة شوية

00:02:45.320 --> 00:02:47.580
خاصة انه في الأوقات دي

00:02:47.580 --> 00:02:50.160
الشجر مابيطلّعش..

00:02:50.160 --> 00:02:51.480
مفيش أكل

00:02:51.480 --> 00:02:53.100
فعادة الحيوانات بتعمل ايه

00:02:53.100 --> 00:02:54.460
بتطفي جسمها

00:02:54.460 --> 00:02:55.720
بتقفل المحل

00:02:55.720 --> 00:02:56.480
بس بيني و بينك

00:02:56.480 --> 00:02:58.480
الحاجة اللي مخلياني قلبي واكلني عليك

00:02:58.480 --> 00:02:59.980
مش ان احنا مش هنقدر نفرّق اذا كنت انت

00:02:59.980 --> 00:03:01.440
حي ولّا ميت

00:03:01.440 --> 00:03:03.480
ولا مش لاقي تاكل ولا أي حاجة من الحاجات دي

00:03:03.480 --> 00:03:04.940
دي حاجات كلها ماتفرقش معايا

00:03:04.940 --> 00:03:06.600
المشكلة بتحصل

00:03:06.600 --> 00:03:08.160
انه في الفترة دي

00:03:08.160 --> 00:03:11.140
درجة حرارة جسمك بتنزل بشكل غير طبيعي

00:03:11.440 --> 00:03:12.780
ممكن توصل

00:03:12.780 --> 00:03:14.280
ل 15

00:03:14.280 --> 00:03:16.280
و تخيل الحرارة اللي انت عندك بتبقى 37

00:03:16.280 --> 00:03:17.220
و تبقى الدنيا لطيفة

00:03:17.220 --> 00:03:18.220
ممكن تنزل ل15

00:03:18.220 --> 00:03:20.220
و انت جرّاح و خاصة لو انت شغال في جراحة القلب

00:03:20.220 --> 00:03:22.000
هتعرف ان درجة 15 دي

00:03:22.000 --> 00:03:24.040
عادة القلب المفروض ان هو بيقف

00:03:24.040 --> 00:03:25.740
و الدم ماعادش

00:03:25.740 --> 00:03:27.420
أو شبه ماعادش بيبقى موجود

00:03:27.420 --> 00:03:29.320
حاجات كتيرة جدا جدا بتتغير

00:03:29.320 --> 00:03:31.320
فدي مرحلة بنسميها hypothermia

00:03:31.320 --> 00:03:32.680
اللي بيحصل وقت الhibernation

00:03:32.680 --> 00:03:34.080
ان هو بيعتمد على الhypothermia

00:03:34.080 --> 00:03:35.620
بعتمد ان جسمك المفروض

00:03:35.620 --> 00:03:37.320
درجة حرارته بتبتدي تقل

00:03:37.320 --> 00:03:38.940
عشان مايصرفش أكثر

00:03:38.940 --> 00:03:42.120
هو بيلاقي ان التسخين بياخد وقت و مجهود و طاقة

00:03:42.120 --> 00:03:43.880
هو ماعندوش لا وقت ولا مجهود

00:03:43.880 --> 00:03:45.200
ولا طاقة ولا أي حاجة من الحاجات دي

00:03:45.200 --> 00:03:47.380
لأن مفيش أكل، والدنيا برد جدا

00:03:47.380 --> 00:03:50.100
و خليني اقول لك ان لو جسمك تعرض لهذه المرحلة

00:03:50.100 --> 00:03:52.360
ال hypothermia في خطورة

00:03:52.360 --> 00:03:53.860
وانا قلبي واكلني عليك

00:03:53.860 --> 00:03:55.160
انا مش قلقان عليك من الأعراض

00:03:55.160 --> 00:03:56.820
ان انت مش هتعرف تعمل الحركة دي

00:03:56.820 --> 00:03:59.340
انا بس قلقان من الفضايح..

00:03:59.340 --> 00:04:00.940
انت راجل عفيف..

00:04:01.220 --> 00:04:03.400
مش عايزينك تتحط في موقف زي ده..

00:04:03.400 --> 00:04:05.400
بيقول لك عدم اللا مؤاخذة

00:04:05.400 --> 00:04:07.040
في الوقت البرد الفظيع ده

00:04:07.040 --> 00:04:09.040
جسمك بيبتدي يهلوس

00:04:09.040 --> 00:04:10.480
يحصل هلوسة

00:04:10.480 --> 00:04:12.780
و العضلات من كثر البرد الشديد

00:04:12.780 --> 00:04:14.400
بتبتدي تتعب

00:04:14.400 --> 00:04:15.560
انا بفهمك الحكاية

00:04:15.560 --> 00:04:17.040
و يبتدي يحصل في جسمك

00:04:17.040 --> 00:04:18.540
احساس بالحرقان

00:04:18.540 --> 00:04:20.540
المهم يحصل الحرقان من هنا

00:04:21.360 --> 00:04:23.660
ما بتولع بقى، انت حاسس ان انت بتولع

00:04:24.280 --> 00:04:25.900
تلاقيك ملطت يا معلم

00:04:25.900 --> 00:04:27.160
قلعت ملط

00:04:27.180 --> 00:04:28.620
مانا بقول لك فضايح

00:04:28.620 --> 00:04:29.920
و فيه حالات كثير كده

00:04:29.920 --> 00:04:32.100
جسمك بشكل أو بآخر بيفقد القدرة

00:04:32.100 --> 00:04:34.760
على انه يقدر يميز ما بين السخن و الساقع

00:04:34.760 --> 00:04:36.240
و في نسبة كبيرة من الحالات

00:04:36.240 --> 00:04:38.240
انه البوليس بيبقى مستغرب شوية

00:04:38.240 --> 00:04:39.840
انه فيه ناس موجودة في الثلج

00:04:39.840 --> 00:04:41.460
و الناس دي قالعة هدومها

00:04:41.460 --> 00:04:42.580
هدومها مرمية جنبها

00:04:42.580 --> 00:04:44.280
عادة بيفتكروا حتى ان هي بتبقى جريمة

00:04:44.280 --> 00:04:46.280
انا بس مش عايزك توصل لهذه المرحلة

00:04:46.280 --> 00:04:48.780
جسمك يبرد قوي، تبتدي تقلع

00:04:48.780 --> 00:04:50.140
يبقى المنظر مش لطيف خالص

00:04:50.140 --> 00:04:52.140
المهم انا عارف انك متلخبط دلوقتي فهدّيك الملخص

00:04:52.140 --> 00:04:54.720
المهم احنا عارفين ان الكائنات في الأوقات العصيبة

00:04:54.720 --> 00:04:55.880
الأوقات الصعبة دي

00:04:55.880 --> 00:04:57.720
بتلجأ لحاجة اسمها hibernation

00:04:57.720 --> 00:04:59.720
hibernation بتفضل لفترة موجودة

00:04:59.720 --> 00:05:01.300
عادة يعني بتبقى بالشهور

00:05:01.300 --> 00:05:03.800
و الفترة دي درجة حرارة الجسم بتقل جدا جدا

00:05:04.260 --> 00:05:06.700
فاستهلاك الطاقة بيقل جدا جدا

00:05:06.700 --> 00:05:09.040
فبشكل أو بآخر بتقدر تبقى عايشة

00:05:09.040 --> 00:05:11.040
و كأنها نايمة و مش نايمة

00:05:11.040 --> 00:05:12.260
و مش حاسّة باللي حواليها

00:05:12.260 --> 00:05:14.860
و بشكل أو بآخر ده مش بيأثر على عمرهم

00:05:14.860 --> 00:05:17.260
في أحد الدراسات لقوا ان لو واحدة ست

00:05:17.260 --> 00:05:18.340
طبيعية زيّنا كده

00:05:18.340 --> 00:05:19.480
بتعيش 60 سنة

00:05:19.480 --> 00:05:20.920
لو بتعمل حوار الhibernation ده

00:05:20.920 --> 00:05:21.960
هتعيش ل170 سنة

00:05:21.960 --> 00:05:23.960
وانا صراحة أول ما سمعت عن حوار الhibernation ده

00:05:23.960 --> 00:05:25.960
اتحمست جداً! خاصة انه

00:05:25.960 --> 00:05:29.080
عادة الكائنات دي عشان تلجأ لحوار الhibernation ده

00:05:29.080 --> 00:05:30.960
لازم يبقوا آكلين اكل المعازيم يوم الفرح

00:05:30.960 --> 00:05:33.660
لازم تاكل اكل كثير عشان يتخزن كدهون و تحرق منه

00:05:33.660 --> 00:05:36.360
يفضلوا يحشوا و يحشوا من غير ما تجيلهم أي أمراض

00:05:36.360 --> 00:05:37.500
ليها علاقة بالسمنة

00:05:37.500 --> 00:05:39.080
فالحكاية يعني حلوة وانت هتطلع كسبان

00:05:39.080 --> 00:05:41.440
تقعد تخلي الحاجة تفطرك بطاطس و محشي

00:05:41.440 --> 00:05:44.260
بس، تخش تنام و تظبط الcalendar بتاعك على 4 اشهر

00:05:44.260 --> 00:05:46.260
تخش تنام ال4 اشهر و تصحى برنس

00:05:46.260 --> 00:05:48.940
يمكن يعني يكون وضع البلد اتحسن بعد 4 اشهر

00:05:48.940 --> 00:05:50.940
طبعاً الناس هنا سمعت 4 اشهر اتضايقت

00:05:50.940 --> 00:05:52.160
الواحد كان عايز 4 سنين

00:05:52.160 --> 00:05:54.780
لأن كل أربع سنين بيبقى فيه حدث مهم جدا جدا

00:05:54.780 --> 00:05:56.320
في تاريخ المواطن المصري

00:05:56.500 --> 00:05:58.160
كاس العالم طبعا

00:05:58.180 --> 00:06:00.180
و عموماً يعني لو احبطت من حكاية

00:06:00.180 --> 00:06:01.260
ان هي تبقى 4 اشهر

00:06:01.260 --> 00:06:03.260
فخليني اقول لك ان الدراسات اللي عندنا بتقول ان

00:06:03.260 --> 00:06:05.460
البني آدم غالبا مايقدرش يوصل لهذه المرحلة

00:06:05.460 --> 00:06:07.240
يعني مايقدرش حتى يوصل لشهور

00:06:07.240 --> 00:06:09.240
هو اخره يوم يومين بالكثير يعني

00:06:09.240 --> 00:06:11.600
بس مفيش حتى بالشهور دي.. ماعندناش

00:06:11.600 --> 00:06:13.600
اسمع واحد يقول لي "طب شعللت الآمال ليه؟"

00:06:13.600 --> 00:06:14.740
"انا آمالي ارتفعت"

00:06:14.740 --> 00:06:16.740
عشان فيه حاليا دراسات NASA بتعملها

00:06:16.740 --> 00:06:18.340
لأنه خليني أقول لك على حاجة

00:06:18.340 --> 00:06:19.980
كون ان يبقى فيه بني آدم موجود في الفضاء

00:06:19.980 --> 00:06:21.980
دي حاجة مكلفة جدا جدا جدا

00:06:21.980 --> 00:06:23.500
الأكل و الحمّامات عادة

00:06:23.500 --> 00:06:25.100
بتتكلف ملايين الدولارات

00:06:25.100 --> 00:06:27.960
فلو نقدر نخلّي البني آدم يستهلك

00:06:27.960 --> 00:06:31.220
طاقة أقل خلال الفترة اللي هو موجود فيها في الفضاء

00:06:31.220 --> 00:06:32.940
هنقدر يسيطر على حاجات كثير

00:06:32.940 --> 00:06:34.320
و الميزانيات مش هتتبهدل

00:06:34.320 --> 00:06:36.180
و نقدر نعمل ابحاث برّه اكثر

00:06:36.180 --> 00:06:37.680
وارجع شوف حلقة "المرّيخ من غير فيزا"

00:06:37.680 --> 00:06:39.680
يعني عشان تفهم الوضع عامل ازاي

00:06:39.680 --> 00:06:42.760
المهم عشان كده دراسة حاجة زي الhibernation تعتبر حاجة مهمة جدا جدا

00:06:42.760 --> 00:06:45.220
المهم لو يعني اتضايقت و حسّيت ان انت اكتئبت

00:06:45.220 --> 00:06:47.220
و يعني كدهكده مفيش حل و أنا عشّمتك

00:06:47.220 --> 00:06:49.220
فارجع شوف حلقة "Interstellar"

00:06:49.220 --> 00:06:51.220
و قول لي ايه الطريقة الثانية..

00:06:51.220 --> 00:06:53.940
اللي ممكن ننام بيها فترة من الزمن..

00:06:53.940 --> 00:06:56.480
و نصحى في زمن ثاني؟؟؟


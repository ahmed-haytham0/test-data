WEBVTT
Kind: captions
Language: ar

00:00:01.880 --> 00:00:03.000
مقارنة الكسور.

00:00:03.440 --> 00:00:07.600
هنعرف في الدرس ده إزاي نقدر نقارن بين كسرَي وحدة.

00:00:08.520 --> 00:00:09.720
يعني إيه كسرين وحدة؟

00:00:10.040 --> 00:00:18.280
كسر الوحدة، زيّ ما عرفنا قبل كده، هو الكسر اللي بيمثّل جزء واحد من أجزاء الشكل المتطابقة.

00:00:21.120 --> 00:00:29.520
عشان نقدر نقارن بين كسرين، بنستخدم العلامتين دول: العلامة الأولى دي اسمها أكبر من.

00:00:30.280 --> 00:00:33.400
العلامة التانية، اللي هي دي، دي أصغر من.

00:00:34.400 --> 00:00:42.400
فلمّا نيجي نقارن بين الكسرين، بنشوف هل الكسر الأول أكبر من التاني، ولّا العكس الأول أصغر من التاني.

00:00:44.960 --> 00:00:46.880
لو عندنا مستطيلين بنفس الحجم.

00:00:48.000 --> 00:00:50.480
واحد منهم مقسوم نصفين متساويين.

00:00:50.840 --> 00:00:53.160
ولوّنّا أحد النصفين دول.

00:00:55.320 --> 00:00:58.040
والتاني متقسّم لأربع أجزاء متطابقة.

00:00:59.080 --> 00:01:02.560
أخدنا أو لوّنّا جزء واحد من الأربع أجزاء دول.

00:01:03.240 --> 00:01:08.680
فبقى الجزء الملوّن هنا بيمثّل واحد على أربعة من الشكل، أو رُبع الشكل.

00:01:11.240 --> 00:01:25.840
لو بصّينا عَ الشكلين اللي قدامنا، وعايزين نقارن: يا ترى الجزء اللي بيمثّل واحد على اتنين من الشكل، أو نصف الشكل، هو اللي أكبر؛ ولّا الجزء اللي بيمثّل واحد على أربعة، أو رُبع الشكل، هو اللي أكبر؟

00:01:26.040 --> 00:01:32.680
واضح من الشكلين إن الجزء اللي بيمثّل النصف، هو أكبر من الجزء اللي بيمثّل الرُّبع.

00:01:35.320 --> 00:01:43.040
يبقى لو جينا نكتبها بشكل رياضي، عايزين نقارن الكسر اللي هو نصف، مع الكسر اللي هو رُبع.

00:01:43.040 --> 00:01:44.400
وهنبتدي المرة دي بالنصف.

00:01:44.880 --> 00:01:47.360
يا ترى نصف أكبر ولا رُبع؟

00:01:48.000 --> 00:01:50.080
إحنا هنلاقي إن النصف أكبر من الرُّبع.

00:01:50.480 --> 00:01:53.280
فهنستخدم علامة أكبر من، اللي هي العلامة دي.

00:01:56.240 --> 00:02:01.720
لو ابتدينا المقارنة بالرُّبع، يعني بنشوف الرُّبع أكبر ولّا النصف.

00:02:02.200 --> 00:02:04.320
فإحنا عارفين إن النصف هو اللي أكبر.

00:02:04.320 --> 00:02:08.480
فبالتالي معناها إن إحنا عايزين نقول إن رُبع أصغر من نصف.

00:02:09.040 --> 00:02:12.880
يبقى هنستخدم العلامة دي، علامة أصغر من.

00:02:15.480 --> 00:02:17.320
ما ننساش شكل العلامتين.

00:02:17.320 --> 00:02:21.040
دي علامة أكبر من، ودي علامة أصغر من.

00:02:23.600 --> 00:02:27.280
هنجيب صفحة جديدة ونشوف مع بعض مقارنات أخرى مع كسور أخرى.

00:02:27.280 --> 00:02:36.480
مطلوب مننا في السؤال ده نشوف الكسر الأكبر، ونعمل حواليه دايرة.

00:02:39.440 --> 00:02:42.600
لو بصّينا لأول سؤال، هنلاقي عندنا دايرتين.

00:02:43.280 --> 00:02:45.680
دايرة مقسومة لجزئين متطابقين.

00:02:46.280 --> 00:02:49.080
ودايرة تانية مقسومة لتلات أجزاء متطابقة.

00:02:49.920 --> 00:03:00.280
لوّنّا جزء واحد من الدائرة اللي مقسومة لنُصين، اللي هو بيمثّل واحد على اتنين من الدائرة، أو نصف الدائرة.

00:03:00.920 --> 00:03:06.280
وفي الدائرة اللي جنبها لوّنّا جزء واحد من التلات أجزاء المتطابقة.

00:03:06.600 --> 00:03:12.200
فالكسر اللي عندنا بيمثّل جزء من تلات أجزاء متطابقة، أو تِلت الدائرة.

00:03:14.640 --> 00:03:16.920
يا ترى نصف أكبر ولّا التِّلت؟

00:03:17.400 --> 00:03:27.240
واضح من الرسم إن نصف الدائرة، الجزء الملوّن بالأزرق ده، أكبر من تِلت الدائرة، اللي هو الجزء الملوّن باللون الأصفر.

00:03:27.480 --> 00:03:33.240
يبقى دلوقتي نقدر نعمل دائرة حوالين الكسر اللي هو نصف.

00:03:35.920 --> 00:03:41.720
أمّا في السؤال التاني، فهنلاقي إن عندنا دائرة متقسّمة لأربع أجزاء متطابقة.

00:03:42.040 --> 00:03:44.760
ودائرة أخرى متقسّمة لِتَمن أجزاء متطابقة.

00:03:45.320 --> 00:03:52.360
لوّنّا في الدائرة الأولى جزء من الأربع أجزاء المتطابقة، وفي التانية جزء من التَّمن أجزاء المتطابقة.

00:03:53.080 --> 00:03:58.840
فالدائرة الأولى، الكسر اللي بيعبّر عن الجزء الملوّن هو رُبع، أو واحد على أربعة.

00:03:59.560 --> 00:04:08.080
أمّا الدائرة التانية، فالكسر اللي بيعبّر عن الجزء الملوّن فيها هو واحد على تمنية، أو تُمن.

00:04:08.360 --> 00:04:10.560
يا ترى رُبع أكبر ولّا تُمن؟

00:04:11.200 --> 00:04:19.440
لو بصّينا عَ الدائرتين، هنلاقي إن الدائرة الأولى الجزء الملوّن اللي فيها أكبر من الجزء الملوّن في الدائرة التانية.

00:04:19.800 --> 00:04:24.120
يعني نقدر نستنتج من هنا إن رُبع أكبر من تُمن.

00:04:24.120 --> 00:04:34.000
مطلوب مننا في السؤال رقم تلاتة وأربعة نقارن بين الكسرين، باستخدام علامة أكبر من، أو علامة أصغر من.

00:04:36.320 --> 00:04:40.200
لو بصّينا في السؤال رقم تلاتة، هنلاقي إن عندنا مستطيلين.

00:04:40.920 --> 00:04:43.960
كل مستطيل منهم متقسّم لمجموعة أجزاء متطابقة.

00:04:44.320 --> 00:04:49.160
المستطيل الأول متقسّم لأربع أجزاء متطابقة، مظلل منهم جزء واحد.

00:04:49.360 --> 00:04:53.080
فيبقى الكسر اللي بيمثّله: واحد على أربعة، أو رُبع الشكل.

00:04:53.680 --> 00:04:58.600
أمّا المستطيل التاني، فمتقسّم لتلات أجزاء، مظلل منهم جزء واحد.

00:04:59.040 --> 00:05:02.720
يعني الكسر اللي بيمثّله: واحد على تلاتة، أو تِلت الشكل.

00:05:03.280 --> 00:05:06.800
طب يا ترى رُبع الشكل هو أكبر ولّا تِلت الشكل؟

00:05:07.240 --> 00:05:11.720
واضح من الرسم اللي قدامنا إن تِلت الشكل أكبر من رُبعه.

00:05:12.200 --> 00:05:20.120
فيبقى معناها إن لو جينا نقول رُبع أكبر من ولّا أصغر من تِلت، هنلاقي إن رُبع هو أصغر من تِلت.

00:05:20.520 --> 00:05:22.600
يبقى هنستخدم علامة أصغر من.

00:05:25.960 --> 00:05:27.440
هنتنقل للسؤال رقم أربعة.

00:05:27.920 --> 00:05:29.160
هنلاقي عندنا شكلين.

00:05:29.920 --> 00:05:35.880
الشكل الأول عبارة عن مستطيل متقسّم لتَمن أجزاء متطابقة، مظلل منهم جزء واحد.

00:05:36.720 --> 00:05:40.800
يبقى الكسر اللي بيمثّل الجزء المظلل هو: واحد على تَمنية.

00:05:41.000 --> 00:05:42.960
يعني جزء من تَمن أجزاء متطابقة.

00:05:43.960 --> 00:05:50.400
أمّا المستطيل اللي جنبه، فهو متقسّم لعَشر أجزاء متطابقة، مظلل منهم جزء واحد بس.

00:05:50.880 --> 00:05:55.320
يعني الكسر اللي بيمثّله: واحد على عشرة، أو عُشر الشكل.

00:05:55.880 --> 00:06:01.800
طب يا ترى واحد على تمنية أو تُمن الشكل أكبر، ولّا عُشر الشكل؟

00:06:02.360 --> 00:06:07.320
واضح من الرسم إن تُمن الشكل أكبر من عُشر الشكل.

00:06:07.840 --> 00:06:10.440
فيبقى هنستخدم علامة أكبر من.

00:06:11.040 --> 00:06:18.120
عشان واحد على تمنية أكبر من واحد على عشرة، أو تُمن الشكل أكبر من عُشر الشكل.

00:06:20.120 --> 00:06:22.600
هنجيب صفحة جديدة ونكمّل مع بعض أمثلة تانية.

00:06:25.920 --> 00:06:32.840
مطلوب مننا نستخدم الرسم عشان نقارن بين الكسرين اللي عندنا، ونكتب علامة أكبر من أو أصغر من.

00:06:33.600 --> 00:06:36.440
أول سؤال عندنا بنقارن ما بين رُبع وتِلت.

00:06:36.920 --> 00:06:40.680
رُبع معناها دائرة متقسّمة لأربع أجزاء متطابقة.

00:06:41.280 --> 00:06:43.720
يعني اللي هي الدائرة اللي عندنا دي.

00:06:45.120 --> 00:06:49.000
ورُبع عبارة عن جزء واحد من الأربع أجزاء المتطابقة دي.

00:06:50.440 --> 00:06:56.360
أمّا تِلت، فعبارة عن دائرة متقسّمة لتلات أجزاء متطابقة، زي دي كده.

00:06:57.440 --> 00:06:59.880
وتِلت هو جزء من الأجزاء دي.

00:07:00.400 --> 00:07:04.000
يا ترى رُبع أكبر ولّا تِلت؟

00:07:05.040 --> 00:07:09.160
من الرسم نقدر نقول إن تِلت أكبر من الرُّبع.

00:07:09.760 --> 00:07:16.480
معناها إن لو جينا نقارن وابتدينا بالكسر اللي هو رُبع، يبقى لازم نكتب علامة أصغر من.

00:07:16.480 --> 00:07:21.720
يعني رُبع أصغر من تِلت.

00:07:21.720 --> 00:07:26.360
المرة دي في السؤال التاني، عايزين نقارن خُمس ورُبع.

00:07:26.960 --> 00:07:31.640
خُمس معناها إن الدائرة هتبقى متقسّمة لخَمس أجزاء متطابقة.

00:07:34.360 --> 00:07:38.400
وخُمس ده عبارة عن جزء واحد من الخَمس أجزاء المتطابقة دي.

00:07:41.040 --> 00:07:44.920
أمّا الرُّبع فبيمثّل جزء من أربع أجزاء متطابقة.

00:07:45.400 --> 00:07:51.040
طيب من خلال الرسم، يا ترى خُمس هو أكبر من ولّا أصغر من رُبع؟

00:07:51.560 --> 00:07:55.440
واضح من الرسم إن رُبع أكبر من الخُمس.

00:07:55.920 --> 00:07:57.520
معناها إن خُمس أصغر.

00:07:58.000 --> 00:08:03.600
يعني نقدر نقول إن واحد على خمسة أو خُمس أصغر من رُبع.

00:08:06.120 --> 00:08:10.640
في السؤال رقم تلاتة عايزين نقارن الكسرين تِلت وتُمن.

00:08:11.520 --> 00:08:15.840
تِلت ده عبارة عن جزء واحد من تلات أجزاء متطابقة.

00:08:16.360 --> 00:08:21.040
أمّا تُمن فعبارة عن جزء من تَمن أجزاء متطابقة.

00:08:21.680 --> 00:08:27.880
لو بصّينا على الشكلين اللي قدامنا، يا ترى تِلت أكبر ولّا تُمن؟

00:08:28.120 --> 00:08:30.960
واضح إن تُلت أكبر من تُمن.

00:08:31.600 --> 00:08:34.160
يبقى هنستخدم علامة أكبر من.

00:08:35.200 --> 00:08:36.600
تِلت أكبر من تُمن.

00:08:38.880 --> 00:08:47.000
في السؤال رقم أربعة، فإحنا بنقارن الكسر واحد على عشرة، أو عُشر؛ مع الكسر واحد على ستة، أو سُدس.

00:08:47.760 --> 00:08:55.320
واحد على عشرة أو عُشر عبارة عن جزء من عَشر أجزاء متطابقة، زي الشكل اللي عندنا ده.

00:08:56.280 --> 00:09:00.680
أمّا سُدس فعبارة عن جزء واحد من ستّ أجزاء متطابقة.

00:09:01.280 --> 00:09:07.280
طب يا ترى لو بصّينا عَ الشكلين، يا ترى سُدس أكبر ولّا عُشر؟

00:09:07.720 --> 00:09:12.080
واضح من الرسم إن سُدس أكبر من عُشر.

00:09:12.560 --> 00:09:18.760
يبقى لو جينا نقارن وابتدينا بعُشر أو واحد على عشرة، يبقى لازم نستخدم علامة أصغر من.

00:09:19.400 --> 00:09:23.160
يبقى واحد على عشرة أصغر من واحد على ستة.

00:09:23.480 --> 00:09:27.240
يعني عُشر الشكل أصغر من سُدس الشكل.

00:09:29.600 --> 00:09:38.080
عرفنا في الدرس ده إزاي نقدر نقارن بين كسرين باستخدام علامة أكبر من، وعلامة أصغر من.


WEBVTT
Kind: captions
Language: ar

00:00:11.500 --> 00:00:14.600
عملية شد الوجه من أكثر العمليات الي بحب أعملها

00:00:14.620 --> 00:00:20.100
لأنها فعلا بترجع الست من 10-15 ممكن 20 سنة تبين الست أصغر

00:00:20.740 --> 00:00:29.120
بعد سن 35 ممكن أكثر ممكن 45 بيعتمد على الست بس بصير في عنا ترهل  بعدة مناطق بالوجه

00:00:29.320 --> 00:00:33.900
أول شيئ هذه المنطقة بتصير تترهل لأنه بصير الخد ينزل بهذا الإتجاه

00:00:34.120 --> 00:00:41.640
بصير في ترهل بهذه المنطقة وحكينا عن هذه ، الخد بصير ينزل فالخطين هدول بصيروا يبينوا أكثر

00:00:41.820 --> 00:00:46.600
لما الخد ينزل بهذا الإتجاه بيصيروا هدول الخطوط يبينوا أكثر

00:00:47.200 --> 00:00:53.900
وكمان بصير في ترهل بمنطقة الجبين والحاجب فبتصير هذه المنطقة تترهل

00:00:54.420 --> 00:00:56.760
هلأ شو الي بنعمله إحنا مشان نجمل الوجه؟

00:00:56.760 --> 00:00:58.400
خلينا نبلش من فوق لتحت

00:00:58.760 --> 00:01:02.400
عملية رفع الحواجب فعلا بتعطي كثير حيوية للست

00:01:02.680 --> 00:01:08.120
البوتكس مثل السحر فعلا بشد وبرفع هذه المنطقة

00:01:08.320 --> 00:01:16.080
بس بعد سن معين بعد 60 أو 55 أنا بلاقي ان البوتكس ما بيعطي نتيجة قوية لأنه فعلا بصير في ضعف بهذه المنطقة

00:01:16.300 --> 00:01:24.380
إيش العملية الي إحنا بنعملها مشان نرفع هذه المنطقة، هذه المنطقة بالكامل بنعمل إشي اسمه endoscopic facelift

00:01:24.560 --> 00:01:33.420
الي هو بالمنظار بعمل ثلاث خزوق هون ب scalp بالمنطقة المخبية بالشعر بعمل ثلاث جروح وبشد العضلة هاي من الداخل

00:01:34.800 --> 00:01:42.100
العملية هاي بتنعمل تحت بنج كامل، بتاخد من ساعة إلى ساعة ونصف، إزرقاق وورم في هذه المنطقة من أسبوع إلى 10 أيام

00:01:42.600 --> 00:01:50.380
والست لازم تقعد وترتاح بالبيت، الجروح هدول ما بيبينوا، بيرجع يطلع شعر على الجروح بعد 3-4 شهور

00:01:56.000 --> 00:02:00.160
هلأ بدنا نمسك الوجه السفلي، الوجه السفلي كيف بنشده

00:02:00.780 --> 00:02:08.000
بنعمل جرح بداخل الأذن من هون، ببلش من تحت السالف داخل الأذن من هون وبرجع خلف الأذن

00:02:09.080 --> 00:02:12.560
هذا الي هو Lower Facelift والي في منها نوعين

00:02:12.800 --> 00:02:15.180
Mini Facelift, Full Facelift

00:02:15.400 --> 00:02:18.700
Mini Facelift والي بنعملها بالعيادة تحت بنج موضعي

00:02:19.000 --> 00:02:24.600
الي هي بتشد هذه المنطقة وشوية الرقبة فقط هذه المنطقة

00:02:24.980 --> 00:02:32.320
عادة الناس الي بيعملوا Mini Facelift بكون بيتراوح عمرهم مابين 35 -45 شوي للخمسين

00:02:32.580 --> 00:02:40.700
بس بعد سن 45 - 50 مضطرين نعمل Full Facelift لأنه الترهل بهذه المنطقة وبهذه المنطقة بكون أقوى

00:02:40.820 --> 00:02:43.660
وبدنا نرجع إحنا الرونق لهذه المنطقة

00:02:44.080 --> 00:02:52.400
منطقة الحنك جدا مهمة عند الست بعد سن 35-40 لانه هذا هو الي ببين عمر الشخص

00:02:52.600 --> 00:02:57.500
فمثل ما قلتلكم، جرح من هون وبنشد العضلات وبعدين بنشد الجلد

00:02:57.680 --> 00:03:04.480
و Full Facelift بنعملها بالمستشفى لأني لازم آخد راحتي بالعملية،والجرح بكون أكبر والعملية بتكون أطول

00:03:04.500 --> 00:03:09.640
العملية بتاخد من ساعة ونصف إلى ساعتين، بتنعمل تحت بنج كامل وبتروح الست بنفس اليوم

00:03:09.760 --> 00:03:14.720
وفي ورم وإزرقاق في هذه المنطقة وعند الرقبة من أسبوع إلى 10 أيام

00:03:14.840 --> 00:03:19.360
هلأ بعد أسبوع إلى 10 أيام بتقدر ترجع الست لحياتها الطبيعية

00:03:19.740 --> 00:03:24.660
لكن إذا فعلا عندها مناسبة مهمة، لسه بكون في شوية ورم

00:03:24.780 --> 00:03:32.680
إذا في مناسبة مهمة وحابة تبين 100% تمام والجرح هذا ما يكون مبين بفضل نستنى من شهر إلى شهر ونصف بعد العملية

00:03:37.880 --> 00:03:41.320
شو المخاوف الناتجة من عملية شد الوجه؟

00:03:41.640 --> 00:03:45.640
هم شغلتين أول شيئ الست بتخاف أنه بتغيروا ملامحها

00:03:46.280 --> 00:03:53.360
في ناس بفكروا أنه إحنا لما نشد الجلد بنشده بطريقة أنه الشخص فمه بتغير أو انفه بتغير وبصير شكله مش طبيعي

00:03:53.520 --> 00:04:01.800
هذه الحالات كنا نشوفها بالثمانينات والتسعينات لأنه ما كانت جراحة التجميل متقدمة للطريقة الي إحنا بنوصللها هلأ

00:04:01.960 --> 00:04:07.300
كان زمان بس بشدوا الجلد، فلما ينشد بس الجلد بتبين هذه الطريقة

00:04:07.460 --> 00:04:10.200
بتبين أنه الست عاملة عملية وشكلها مش طبيعي

00:04:10.380 --> 00:04:15.360
طبعا إحنا هلأ هذه الطريقة تغيرت تماما، إحنا بنرفع الجلد وبنشد العضلات  الداخلية

00:04:21.000 --> 00:04:25.820
الشغلة الثانية الي بتخاف منها بهذه العملية الي هي أنه ينضرب عصب بالوجه

00:04:26.040 --> 00:04:32.120
أعصاب الوجه بيطلعوا من خلف الأذن تحت الغدة اللعابية هون وهم بيجوا 5 أعصاب

00:04:32.860 --> 00:04:42.060
هلأ هدول الأعصاب الجراح إذا كان في عنده خبرة  وبيعرف يعمل هذه العملية بشكل متقن المفروض أنه ما يكون في أي خطر على العصب

00:04:42.360 --> 00:04:48.880
وإذا أصاب العصب المفروض أنه خلال بضعة أسابيع يرجع 100% طبيعي

00:04:49.040 --> 00:04:57.560
المهم لما نعمل العملية المنطقة الي فيها العصب أنه إحنا ما نقرب عليها  بمقص مشان ما ينقص العصب

00:04:57.720 --> 00:05:04.560
إذا احتجنا نعمل أي شيئ يكون عبارة عن دفش  وهذه الطريقة بتمنع أنه إحنا نقص العصب

00:05:04.740 --> 00:05:11.180
وإذا وصلنا له بتكون ضربة خفيفة وخلال أسبوعين إلى ثلاثة وبرجع العصب إلى طبيعته

00:05:11.660 --> 00:05:14.220
والحمدلله هذه الطريقة الي أنا بستعملها


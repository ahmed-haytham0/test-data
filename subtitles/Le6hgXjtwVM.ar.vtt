WEBVTT
Kind: captions
Language: ar

1
00:00:00.440 --> 00:00:06.880
معادلة المستقيم بمعلومية ميله ونقطة يمرّ بها.

2
00:00:09.880 --> 00:00:14.920
هنتكلّم إزّاي نكتب معادلة المستقيم، إذا عُلمت ميله ونقطة يمرّ بها.

3
00:00:15.200 --> 00:00:19.320
عايزين نكتب معادلة المستقيم بصيغة الميل والمقطع.

4
00:00:20.200 --> 00:00:24.800
يبقى أول حاجة، هنفتكر إيه هي صيغة الميل والمقطع للمعادلة الخطية.

5
00:00:25.640 --> 00:00:31.600
هي: ص تساوي م س زائد ب.

6
00:00:33.600 --> 00:00:35.520
م هي الميل.

7
00:00:38.120 --> 00:00:42.280
أمّا ب فهي الجزء المقطوع من محور الصادات.

8
00:00:44.960 --> 00:00:52.400
يبقى بعد ما افتكرنا صيغة الميل والمقطع للمعادلة الخطية، هنبدأ نجيب صفحة جديدة، ونشوف مثال عليها.

9
00:00:55.920 --> 00:01:04.480
المطلوب إيجاد معادلة المستقيم الذي يمرّ بالنقطة اتنين وواحد، وميله يساوي تلاتة.

10
00:01:05.440 --> 00:01:10.560
يبقى عايزين نكتب معادلة المستقيم الذي يمرّ بالنقطة اتنين وواحد، وميله يساوي تلاتة.

11
00:01:11.200 --> 00:01:15.240
أول حاجة هنبدأ نكتب المعادلة الخطية بصيغة الميل والمقطع.

12
00:01:15.880 --> 00:01:21.120
وهي: ص تساوي م س زائد ب.

13
00:01:22.600 --> 00:01:24.360
م هي ميل المستقيم.

14
00:01:24.880 --> 00:01:27.680
وَ ب هي الجزء المقطوع من محور الصادات.

15
00:01:30.280 --> 00:01:35.200
عشان نقدر نوجد معادلة المستقيم، عايزين نوجد قيمة م، وقيمة ب.

16
00:01:36.160 --> 00:01:38.520
معطى في السؤال إن الميل يساوي تلاتة.

17
00:01:39.080 --> 00:01:40.240
يبقى م تساوي تلاتة.

18
00:01:41.400 --> 00:01:47.840
يبقى نقدر نقول إن ص تساوي م اللي هي تلاتة، في س زائد ب.

19
00:01:49.040 --> 00:01:52.360
يبقى عوّضنا عن م بتلاتة.

20
00:01:53.080 --> 00:01:57.600
بعد كده عايزين نوجد قيمة ب، اللي هي الجزء المقطوع من محور الصادات.

21
00:01:58.440 --> 00:02:01.320
عندنا المستقيم يمرّ بالنقطة اتنين وواحد.

22
00:02:02.040 --> 00:02:07.000
معنى كده إن س باتنين، وَ ص بواحد.

23
00:02:07.640 --> 00:02:13.320
يبقى هنبدأ نعوّض في معادلة المستقيم عن ص بواحد، وعن س باتنين.

24
00:02:14.440 --> 00:02:21.400
وبالتالي هيبقى عندنا واحد تساوي تلاتة في اتنين، زائد ب.

25
00:02:22.520 --> 00:02:26.840
بعد كده هيبقى واحد تساوي … اتنين في تلاتة، بستة.

26
00:02:27.560 --> 00:02:29.240
زائد ب هتنزل زيّ ما هي.

27
00:02:29.800 --> 00:02:32.640
بعد كده هنطرح ستة من طرفَي المعادلة.

28
00:02:33.160 --> 00:02:37.720
يبقى نقدر نقول إن ب هتساوي سالب خمسة.

29
00:02:38.440 --> 00:02:40.920
يبقى قدرنا نجيب قيمة ب.

30
00:02:45.040 --> 00:02:47.840
هنرجع نعوّض بقيمة ب في معادلة المستقيم.

31
00:02:48.680 --> 00:02:55.520
هيبقى عندنا ص تساوي تلاتة س ناقص خمسة.

32
00:02:56.960 --> 00:03:03.200
يبقى قدرنا نوجد معادلة المستقيم، وهي: ص تساوي تلاتة س ناقص خمسة.

33
00:03:06.360 --> 00:03:16.040
وبالتالي لو عندنا ميل المستقيم، والنقطة التي يمرّ بها، نقدر نكتب معادلة المستقيم بصيغة الميل والمقطع.

34
00:03:16.520 --> 00:03:18.160
أول حاجة هنعوّض بالميل.

35
00:03:18.680 --> 00:03:23.080
بعد كده هنعوّض عن س وَ ص، بالنقطة التي يمرّ بها.

36
00:03:23.400 --> 00:03:27.000
ونقدر نوجد من خلالها، الجزء المقطوع من محور الصادات.

37
00:03:28.240 --> 00:03:33.920
يبقى كده اتكلمنا عن معادلة المستقيم، بمعلومية ميله ونقطة يمرّ بها.


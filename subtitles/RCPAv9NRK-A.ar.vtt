WEBVTT
Kind: captions
Language: ar

00:00:00.321 --> 00:00:02.880
أدِّ التحية العسكرية للعيال

00:00:02.880 --> 00:00:05.542
عدلوا ميزاننا بعد ما ميزانْنا مال

00:00:05.542 --> 00:00:08.440
طرحوا سؤال وعجزنا عن ردِّ السؤال

00:00:08.440 --> 00:00:10.920
يا إخوانْنا مين فينا اللي تحت الاحتلال

00:00:11.174 --> 00:00:13.840
أَدِّ التحية العسكرية للبنات

00:00:13.840 --> 00:00:16.560
شُنَط المدارس ضد صَفِّ الدبابات

00:00:16.560 --> 00:00:19.320
تبكي ولا تقبل تعازي في اللي مات

00:00:19.320 --> 00:00:22.160
تغلب دروع العسكري بطرحة وشال

00:00:22.532 --> 00:00:25.160
أدِّ التحية العسكرية للشجر

00:00:25.160 --> 00:00:28.120
يطرح علم غصن الزيتون اللي انكسر

00:00:28.120 --> 00:00:31.160
يطرح شرر يطرح بشر زي القمر

00:00:31.160 --> 00:00:34.160
وإن يقطعوه تفضل عروقه في الرمال

00:00:34.160 --> 00:00:37.080
أدِّ التحية للي إِدَّى الحق صوت

00:00:37.080 --> 00:00:40.080
أدِّ التحية لشابِّ حَبِّ الأرض موت

00:00:40.080 --> 00:00:42.800
أدِّ التحية العسكرية للبيوت

00:00:42.800 --> 00:00:45.720
تتهد تبقى حجارة في إدين الرجال

00:00:45.720 --> 00:00:48.480
أدِّ التحية العسكرية للقبور

00:00:48.480 --> 00:00:52.080
فيها زهور لؤلؤ بحور وبدور تدور

00:00:52.080 --> 00:00:55.240
فيها بذور يوم القيامة والنشور

00:00:55.240 --> 00:00:58.400
مهما حصل ثابتة فْ مكانها لا تزال

00:00:58.400 --> 00:01:01.400
أدِّ التحية العسكرية للغضب

00:01:01.400 --> 00:01:04.600
وطريق مشى فيه المسيح لما انصلب

00:01:04.600 --> 00:01:08.680
وحمام يطير بين المآذن والقُبَب

00:01:08.680 --> 00:01:12.160
فوقها علامة نصر تشبه للهلال


WEBVTT
Kind: captions
Language: ar

00:01:03.717 --> 00:01:05.482
السلام عليكم ورحمة الله

99:59:59.999 --> 199:58:57.724
﻿ الحلقة ٢٨ شعب متدين بطبعه

00:01:05.607 --> 00:01:10.746
زمان بعد ما اتخرجت من كلية الهندسة
 اشتغلت في شركة من شركات الكمبيوتر

00:01:11.247 --> 00:01:15.184
 و كنا واخدين توكيل
 جهاز كمبيوتر أمريكي شهير جدا في الوقت ده

00:01:15.294 --> 00:01:19.662
و زارونا في مصر الجماعة الاجانب
 وطلبوا يزوروا بعض العملاء الكبار

00:01:19.725 --> 00:01:23.615
 علشان يطمئنوا على مدى
 رضا العملاء عن الخدمة اللي احنا بنقدمها

00:01:23.702 --> 00:01:25.369
و على مستوى كفاءة الأجهزة

00:01:25.789 --> 00:01:31.774
فأخذت الاجانب و زرنا أحد المواقع اللي
احنا مركبين فيها أجهزة في إحدى الوزارات

00:01:31.928 --> 00:01:35.037
 دخلنا عملنا  جولة على الاجهزة بتاعتنا

00:01:35.100 --> 00:01:36.763
و شفنا الناس شغالة عليها

00:01:36.842 --> 00:01:38.642
وبعدين دخلنا نقابل المهندسة

00:01:38.701 --> 00:01:43.276
المديرة المسؤولة عن قسم الحاسب الآلي
 في الوزارة كلها

99:59:59.999 --> 199:58:22.773
 أول حاجة عملتها هي
أنها وصلت الاجتماع متأخرة نص ساعة

00:01:43.558 --> 00:01:48.144
اول حاجة عملتها هي انها
 وصلت الاجتماع متأحرة نص ساعة

00:01:48.324 --> 00:01:51.169
تاني حاجة: عمال تمضغ لبان في الاجتماع

00:01:51.255 --> 00:01:54.161
تالت حاجة عمال ترد على مكالمات

00:01:54.240 --> 00:01:56.896
ومنها أشياء خاصة
لا علافة لها بالشغل

00:01:56.933 --> 00:02:00.268
وأنا سامعها بتتكلم مع أختها أو بنتها
في أمور تخص البيت

00:02:00.363 --> 00:02:05.190
هم مش فاهمين عربي آه لكن لما يلاقوها عمال تضحك كل شوي
 ما هو واضح بقى ان المكالمة شخصية

00:02:05.362 --> 00:02:06.956
الخمد لله كانت فضيحة .. يعني

00:02:07.350 --> 00:02:11.201
الأمريكان مش فاهمين أه

00:02:11.226 --> 00:02:15.690
 لكن أنا هقوم بدور المترجم بقى في الاجتماع ده

00:02:15.799 --> 00:02:19.736
فقالوا لها... بدأ الاجتماع
 احنا بنشكرك أنك استضفتينا

00:02:19.817 --> 00:02:22.355
 و سمحت لنا ناخد جولة في الوزارة

00:02:22.454 --> 00:02:25.727
فقالت لهم أهلا وسهلا بكم
 وانتم شرفتونا

00:02:25.735 --> 00:02:27.202
و أنا عمال اترجم بينهم

00:02:27.376 --> 00:02:29.768
بعدين دخلنا في الكلام الجد بقى و الشغل

00:02:29.862 --> 00:02:35.542
فالامريكان قالوا لها ... قالوا لي إسألها يعني
 إيه رأيك في كفاءة آخر شحنة

00:02:35.651 --> 00:02:39.300
من أجهزة الكمبيوتر اللي احنا ورّدناها
في الوزارة

00:02:39.425 --> 00:02:41.680
بالفعل ترجمت السؤال وقلت لها

00:02:41.743 --> 00:02:45.282
إيه رأيك في كفاءة  أجهزة الكمبيوتر
 اللي احنا وردناها في الوزارة

00:02:45.423 --> 00:02:47.266
فراحت بعلو صوتها مجاوباني

00:02:47.384 --> 00:02:50.317
اللهم صلي عالنبي

00:02:50.900 --> 00:02:53.916
 فهم بصوا لي منتظريني أترجم الإجابة

00:02:54.142 --> 00:02:58.815
 فأنا رجعت بصيت لها تاني
طيب قولي حاجة طيب تاني ... يعني أنقذيني

00:02:58.910 --> 00:03:00.592
يعني يعني هاترجم اقول ايه

00:03:00.608 --> 00:03:04.679
المهم أنا ايه ... رحت قايلهم بقى ايه
توهت الكلام

00:03:04.749 --> 00:03:07.241
والحمد لله  الاجتماع عدى على خير

00:03:07.312 --> 00:03:09.445
 وخرجنا من عندها
 فسألوني

00:03:09.884 --> 00:03:14.077
هي قالت ايه بالظبط
 لما سألناها عن كفاءة الاجهزة

99:59:59.999 --> 199:56:48.671
سألناها عن كفاءة الاجهزة

00:03:14.327 --> 00:03:21.205
أنت ما ترجمتش صح و احنا شفناها
وهي بتنفعل و تقول حاجة بصوت عالي

00:03:21.760 --> 00:03:23.705
طبعاً هي قالت
 اللهم صلي عالنبي

00:03:24.132 --> 00:03:25.499
فقلت لهم:يعني هي الحقيقة
 قالت

00:03:25.554 --> 00:03:29.601
 may peace and blessings of Allah be
upon prophet Muhammad

00:03:30.177 --> 00:03:31.551
فاستغربوا جدا

00:03:32.146 --> 00:03:34.255
قلت لهم أصل احنا شعب متدين بطبعه

00:03:34.482 --> 00:03:37.919
و ده تعبير معناه أن الأجهزة تعمل بكفاءة

00:03:38.255 --> 00:03:41.934
فواحد منهم سألني طب لو  الأجهزة مش بتعمل بكفاءة
 كانت قالت ايه

00:03:42.044 --> 00:03:44.496
قلت له كانت هتقول
 حسبي ﷲ و نعم الوكيل

00:03:44.762 --> 00:03:47.829
 ده طبعاً الموضوع اللي أنا عاوز
أتكلم فيه بقى

00:03:48.162 --> 00:03:49.858
 هو التدين الظاهري

00:03:50.272 --> 00:03:53.865
 الاسلام اللي أصبح قشرة بتغطي كتير مننا

00:03:54.014 --> 00:03:56.365
 و لو قشرتها ما تلاقيش تحتها مسلم

00:03:56.480 --> 00:03:59.161
هتلاقي واحد بيتعامل تعاملات
مختلفة تماماً

00:03:59.357 --> 00:04:03.029
 مجموعة مظاهر
الإنسان بيتظاهر بيها

00:04:03.294 --> 00:04:07.055
لكن الأعمال نفسها اللي بيعملها
مش أعمال صحيحة

00:04:07.227 --> 00:04:09.078
وحتى لو بيعمل أعمال صالحة

00:04:09.266 --> 00:04:12.797
احنا بنعمل أعمال صالحة
وأعمال صالحة كتير كمان

00:04:13.392 --> 00:04:15.525
لكن هل فعلا بتعملها لله ؟

00:04:15.658 --> 00:04:18.235
أم علشان ينقال عننا متدينين

00:04:18.400 --> 00:04:20.000
إسأل نفسك كده

00:04:20.611 --> 00:04:22.539
 هل الناس شايفة شيء

00:04:22.712 --> 00:04:24.969
 و انت بمجرد ما بتكون لوحدك

00:04:25.095 --> 00:04:26.867
 بتتحول إلى إنسان آخر

00:04:27.118 --> 00:04:28.518
غير اللي الناس شايفاه

00:04:28.704 --> 00:04:35.302
هل بترتكب معاصي لما بتخلو بنفسك
ما تقدرش ترتكبها لما بتكون مع الناس

00:04:35.662 --> 00:04:38.765
لو كدة فأنت تستحي من الناس

00:04:38.984 --> 00:04:41.812
أنت تستحي من الناس
 ولا تستحي من ﷲ

00:04:42.117 --> 00:04:44.632
وكل واحد مننا لازم يسأل نفسه

00:04:44.959 --> 00:04:48.498
 هل أنا أخلاقي أخلاق مسلم؟

00:04:48.733 --> 00:04:49.498
مثلاً

00:04:49.639 --> 00:04:52.175
هل مواعيدي مظبوطة ؟

00:04:52.473 --> 00:04:57.668
بشكل صحيح
لو أنت مواعيدك مش مزبوطة وبتروح اجتماعاتك متأخر على الناس

00:04:57.746 --> 00:05:03.452
يبقى انت الصلاة اللي لازم تكون في معادها
وبتصليها في معادها

00:05:03.531 --> 00:05:05.461
لم تغير من أخلاقك

00:05:05.586 --> 00:05:06.382
لأنك

00:05:06.612 --> 00:05:09.580
شخص... انت مسلم على سجادة الصلاة
وفي المسجد

00:05:09.698 --> 00:05:12.471
لكن في حياتك مع الناس
مش عايش كمسلم

00:05:12.651 --> 00:05:17.690
 ما ينفعش تصلي صلاة قبل معادها بدقيقة
ولا بعد معادها بدقيقة

00:05:18.026 --> 00:05:21.759
الصوم ما ينفعش تاكل
قبل المغرب بدقيقة

00:05:21.818 --> 00:05:27.485
الله! إذن الـ الـ الـ
عبادات ربنا ديه اللي هي مرتبطة بالأوقات

00:05:27.535 --> 00:05:33.246
 المفروض أنها كانت أيضاً تدربنا على الانضباط
 و الحساسية الشديدة للوقت

00:05:33.348 --> 00:05:36.281
 و قيمة الوقت
بالإضافة للجانب التعبدي

00:05:36.452 --> 00:05:38.409
والعبادي اللي فيها

00:05:38.737 --> 00:05:43.049
معظمنا يا جماعة يعيش حالة انفصام الشخصية
عايشين بشخصيتين

00:05:43.222 --> 00:05:46.044
شخصية مع ﷲ
وشخصية مع الناس

00:05:46.247 --> 00:05:49.124
خلي بالك ده أنا بتكلم
عن المتدين كمان

00:05:49.411 --> 00:05:50.317
 مش عن غير المتدين

00:05:50.372 --> 00:05:51.193
اللي مش متدين

00:05:51.240 --> 00:05:55.182
 عايش بشخصية مع الله
برضه شخصية مجرمة مع ﷲ

00:05:55.424 --> 00:05:57.112
ومقصر في حق ربنا

00:05:57.385 --> 00:05:59.885
مش بيصلي أو بيصلي متأخر

00:06:00.206 --> 00:06:03.072
ممكن يكون شخصيته مع الناس
 كمان مش كويسة

00:06:03.733 --> 00:06:07.264
لأننا بنشوف أحيانا ناس غير متدينين

00:06:07.405 --> 00:06:09.405
لكن تعاملاتهم مع الناس ممتازة

00:06:09.787 --> 00:06:11.116
أو تعاملاتهم مش كويسة

00:06:11.241 --> 00:06:13.765
المشكلة بقى في المش متدين ده

00:06:13.999 --> 00:06:16.093
لما بيعامل الناس بشكل كويس

00:06:16.202 --> 00:06:17.952
ونقارنه بالمسلم

00:06:18.005 --> 00:06:21.484
 ذو المظهر المتدين
 لكن تعاملاته سيئة مع الناس

00:06:21.759 --> 00:06:24.990
بتحصل فتنة يقول لك
شوف المحجبة ونمامة

00:06:25.171 --> 00:06:27.685
شوف ملتحي ونصاب أو كذّاب

00:06:27.779 --> 00:06:32.216
لكن فلانة ... اللي مش... ملتزمة
بشرع ربنا

00:06:32.310 --> 00:06:34.787
يا سلام على أخلاقها وعلى طباعها

00:06:34.836 --> 00:06:36.586
طب .. الكلام ده بيعمل فتنة

00:06:36.773 --> 00:06:39.655
النماذج دي بتفتن الناس في دينها

00:06:39.680 --> 00:06:40.812
أقصد النماذج

00:06:40.828 --> 00:06:42.843
اللي هي لها مظهر متدين

00:06:42.868 --> 00:06:44.687
لكن في حقيقة الأمر

00:06:44.820 --> 00:06:48.117
هي مش رابطة مظهرها بالإسلام الحقيقي

00:06:48.359 --> 00:06:51.531
مش واخدة الإسلام
كأخلاق أيضاً

00:06:51.754 --> 00:06:54.835
طيب هو احنا ماينفعش نعيش بشخصية متوازنة؟

00:06:54.950 --> 00:06:56.981
 اسمحوا لي
أني أعطيكم نصيحة

00:06:57.513 --> 00:06:59.039
خلاصة تجربتي

00:06:59.383 --> 00:07:01.766
هي أن الانسان المتوازن

00:07:01.932 --> 00:07:04.878
هو من يعيش مع ﷲ فقط

00:07:05.589 --> 00:07:07.901
 ولا أقصد بذلك الانعزال عن الناس

00:07:07.886 --> 00:07:09.104
هذا لا يجوز

00:07:09.229 --> 00:07:14.275
ولكن عندما تكون مع الناس
 عامل ﷲ لا تعامل الناس

00:07:14.362 --> 00:07:15.323
يعني ايه

00:07:15.409 --> 00:07:20.266
  السيدة عائشة كانت تعطر الدرهم
قبل أن تعطيه للفقير

00:07:20.454 --> 00:07:25.977
 و تقول أعلم أنه يقع في يد ﷲ 
قبل أن يقع في يد الفقير

00:07:26.002 --> 00:07:27.982
 يعني هي كانت بتعامل ﷲ

00:07:28.157 --> 00:07:30.811
وتعطي ﷲ
 و ليس الناس

00:07:30.952 --> 00:07:35.382
ليه بنقول الكلام ده
لان الناس لن ترضى عنك أبدا

00:07:35.734 --> 00:07:41.112
بينما ﷲ سبحانه وتعالى يرضى عنك
و لو  بعمل قليل

00:07:41.253 --> 00:07:43.440
ده بيفكرني بقصة جحا

00:07:43.558 --> 00:07:44.995
كان راكب حماره

00:07:45.081 --> 00:07:48.749
و ابنه ماشي جنبه
 فمر على ناس انتقدوه

00:07:48.804 --> 00:07:54.515
و قالوا شوف الراجل قاسي القلب هو راكب الحمار
و ابنه ماشي على رجليه

00:07:54.812 --> 00:08:01.542
فجحا قال والله يعني يبدو أن عندهم حق
 فنزل مشي على رجليه و ركّب ابنه هو على الحمار

00:08:01.699 --> 00:08:06.455
مر بناس تانيين.. قالوا شوف الناس
 اللي ببيفسدوا أولادهم وبيدلعوهم

00:08:06.589 --> 00:08:11.080
الولد راكب الحمار
و أبوه هو اللي ماشي على رجليه

00:08:11.268 --> 00:08:16.668
 فجحا قال والله يعني يبدو أن عندهم حق
راح راكب خلف ابنه

00:08:16.887 --> 00:08:18.528
وهم الاتنين ركبوا على الحمار

00:08:18.698 --> 00:08:21.857
مروا بأخرين قالوا شوفوا الناس اللي قلبها قاسي

00:08:21.982 --> 00:08:25.271
عشان الحمار مش قادر يفتج بقه ويتكلم ويشتكي

00:08:25.373 --> 00:08:26.928
الاتنين بني آدمين

00:08:27.028 --> 00:08:30.332
طوال عراض و راكبين على الحمار المسكين

00:08:31.058 --> 00:08:34.590
 فجحا قال والله يعني يبدو أن عندهم حق

00:08:34.676 --> 00:08:37.132
فنزل هو و ابنه
 و مشيوا جنب الحمار

00:08:37.234 --> 00:08:38.749
التلاتة ماشيين مع بعض

00:08:38.796 --> 00:08:44.123
 فمروا بآخرين قالوا الناس دول مجانين
عندهم حمار و ماحدش بيستعمله

00:08:44.389 --> 00:08:47.209
 فجحا قال والله يعني
يبدو أن عندهم حق

00:08:47.251 --> 00:08:51.836
 فهو وابنه شالوا الحمار  و مشيوا به في الشارع
خدوهم على مستشفى الامراض العقلية

00:08:51.938 --> 00:08:56.731
الحكاية دي و ان كانت تبدو نكتة
 لكنها صحيحة ١٠٠٪

00:08:56.943 --> 00:09:00.790
لن تستطيع أبدا أن ترضي الناس

00:09:01.220 --> 00:09:05.384
خلاصة  تجربتي في الحياة
اللي أنا النهاردة بنقلها لاولادي

00:09:05.490 --> 00:09:10.741
 هي انسى إرضاء الناس تماما
عمرهم ما هيرضوا عنك

00:09:10.882 --> 00:09:12.866
 ارضي ربنا بس

00:09:13.062 --> 00:09:14.462
بس.. عامل ربنا بس

00:09:15.440 --> 00:09:17.479
وده بيفكرني بحكاية تانية
اقولها لكم بسرعة

00:09:17.573 --> 00:09:20.174
مرة كنت مع واحد صاحبي
و هو سايق سيارته

00:09:20.221 --> 00:09:23.299
 و نازلين من منزل كوبري ٦ اكتوبر
في العباسية في القاهرة

00:09:23.573 --> 00:09:26.772
فكسر علينا واحد سواق نص نقل باستهتار

00:09:26.827 --> 00:09:31.694
كان سيتسبب في موتنا
 طلعنا قوق الرصيف و كنا السيارة كانت هنتقلب

00:09:31.921 --> 00:09:35.493
 و جري هرب
 فصديقي بقى راح طالع وراه

00:09:35.532 --> 00:09:37.866
و احنا في حالة من الغضب الشديد

00:09:38.048 --> 00:09:41.850
 و استطعنا ان احنا نلحقه
  فوق كوبري 6 اكتوبر تاني

00:09:41.921 --> 00:09:44.588
بس عند الدقي يعني بعد حوالي مثلاً 
ستة سبعة كيلو

00:09:44.696 --> 00:09:46.227
مطاردة بالسيارات

00:09:46.446 --> 00:09:49.758
كسرنا عليه
بالسيارة و اجبرناه يقف

00:09:50.032 --> 00:09:53.153
ولقيت صديقي بيفتح الباب 
وبينط من العربية

00:09:53.325 --> 00:09:55.286
و بيجري على الراجل

00:09:55.311 --> 00:09:58.005
اللي كان بيحاول 
يقفل الزجاج علشان مايتضربش

00:09:58.340 --> 00:10:00.607
و راح صاحبي مطلع ٢٠ جنيه

00:10:00.897 --> 00:10:02.631
وراح اداهم للرجل

00:10:02.670 --> 00:10:05.998
 فالرجل بقى يصرخ
و يزق بإيده الفلوس

00:10:06.069 --> 00:10:08.185
 وصاحبي راح راميهم جوا السيارة

00:10:08.233 --> 00:10:09.595
وراح طالع يجري

00:10:09.663 --> 00:10:11.967
 وركب السيارة بتاعته

00:10:12.029 --> 00:10:15.264
وجري وبقى الرجل هو اللي
 بيجري ورانا بيطاردنا

00:10:18.358 --> 00:10:23.124
أنا طبعاً  بعد ما ما خلاص المطاردة دي خلصت
وقفت مذهول

00:10:23.233 --> 00:10:27.750
  مش فاهم حاجة خالص
 الراجل كان هيتسبب في موتنا

00:10:28.157 --> 00:10:30.211
طب انت ليه عملت كده

00:10:30.287 --> 00:10:34.623
يعني وكمان المطاردة انقلبت 
بقى الرجل اللي بيطاردنا عشان يرجع لنا الفلوس

00:10:35.006 --> 00:10:39.696
فبعد ما صاحبي زوّغ منه
قلت له أنا أنا مش فاهم حاجة ممكن تفهمني انت عملت ايه

00:10:40.003 --> 00:10:44.057
قال لي: بص .. لما الرجل كسر علينا وطلّعنا فوق الرصيف
وعربيتنا كانت هتتقلب

00:10:44.120 --> 00:10:50.796
أنا غضبت جدا و في بداية المطاردة
 أنا كنت عاوز ألحقه و أوقفه بأمانة علشان أعاقبه يعني

00:10:50.866 --> 00:10:52.179
.... بطريقة ما بقى

00:10:52.234 --> 00:10:54.530
هاضربه
هاعمل حاجة مش عارف

00:10:55.117 --> 00:10:56.961
 و بعدين افتكرت الآية الكريمة

00:10:57.242 --> 00:11:00.775
وَالْكَاظِمِينَ الْغَيْظَ وَالْعَافِينَ عَنِ النَّاسِ

00:11:00.992 --> 00:11:03.125
وَاللَّهُ يُحِبُّ الْمُحْسِنِينَ

00:11:03.534 --> 00:11:06.714
وَالْكَاظِمِينَ الْغَيْظَ قلت خلاص 
كظمت غيظي

00:11:06.878 --> 00:11:10.545
وَالْعَافِينَ عَنِ النَّاسِ 
فقلت يللا

00:11:10.744 --> 00:11:13.852
وأنا كمان مسامحه
يارب أنا مسامحه

00:11:14.040 --> 00:11:16.024
وَاللَّهُ يُحِبُّ الْمُحْسِنِينَ

00:11:16.189 --> 00:11:17.722
قلت لازم أحسن إليه

00:11:17.751 --> 00:11:23.014
فكملت المطاردة ووقفته وقلت ده راجل أرزقجي
 بيشتغل على عربية نص نقل

00:11:23.210 --> 00:11:24.546
أكيد محتاج فلوس

00:11:24.734 --> 00:11:27.726
فنزلت واديته 20 جنيه
طبعاً 20 جنيه في الوقت ده

00:11:27.827 --> 00:11:31.678
كان يعني مبلغ كبير جداً 
يعني يعني مبلغ محترم يعني

00:11:31.874 --> 00:11:34.678
فاديته الفلوس

00:11:34.943 --> 00:11:37.841
كمثال للتعامل مع ﷲ 
مش مع الناس

00:11:38.576 --> 00:11:44.810
المهم لو انت دلوقت قلت بس
 ده راجل عاوز قطم رقبته وكان لازم يتعاقب انت مش غلط

00:11:44.835 --> 00:11:47.287
بس برضه انت لسه 
بتتعامل مع الناس

00:11:47.592 --> 00:11:49.994
الدرجة الأعلى 
 أنك تنسى الناس

00:11:50.315 --> 00:11:52.307
 و تتعامل مع ﷲ

00:11:52.527 --> 00:11:57.409
قل ﷲ ثم ذرهم في خوضهم يلعبون

00:11:57.589 --> 00:12:01.931
و السلام عليكم و أشوفكم بكرة في
ذكرى جديدة و عبرة جديدة

00:12:02.080 --> 00:12:05.666
وماتنسوش تعملوا لايك و شير للفيديو
لان ده بينشر الفيديوهات بتاعتنا

00:12:05.775 --> 00:12:08.162
 و تشتركوا في القناة بالضغط على زر سبسكرايب

00:12:08.318 --> 00:12:09.865
سلام عليكم


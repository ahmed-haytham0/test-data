WEBVTT
Kind: captions
Language: ar

00:00:06.140 --> 00:00:08.240
بسم الله الرحمن الرحيم أهلا بيكم

00:00:08.240 --> 00:00:10.620
و برنامج افهم ولادك صح

00:00:10.620 --> 00:00:13.180
برنامج بيكلم فقط الآباء و الأمهات

00:00:13.600 --> 00:00:16.280
ازاي يتعاملوا مع ولادهم و بناتهم

00:00:16.280 --> 00:00:19.520
في سن من ١١ ل ١٧ سنة

00:00:19.520 --> 00:00:23.340
نتعلم سوا في مدرسة الحياة في فصل الحياة

00:00:23.340 --> 00:00:25.180
في فصل العلم كمان

00:00:25.180 --> 00:00:27.820
ازاي تتعامل في المشاكل المختلفة

00:00:27.820 --> 00:00:31.075
العلم بيقول ايه و الحياة بتقول ايه

00:00:31.075 --> 00:00:34.055
حلقة النهاردة عن ضغط الأصحاب

00:00:34.060 --> 00:00:38.580
ضغط الأصحاب، يعني ايه ضغط الأصحاب أديك مثال

00:00:38.580 --> 00:00:42.660
خمس صحاب بيذاكروا رياضيات، ابنك واحد منهم

00:00:42.800 --> 00:00:47.060
فجأة قام واحد فيهم قايم و قال بلا مذاكرة بلا كلام فارغ

00:00:47.060 --> 00:00:51.980
يلا بينا نخرج نتعشى برة و ننبسط، أنا خارج

00:00:51.980 --> 00:00:55.320
قام قايم الثلاثة التانيين و قاموا خارجين

00:00:55.320 --> 00:00:57.300
ابنك نفسوا يكمل مذاكرة

00:00:57.475 --> 00:01:00.185
لكن هنا ابنك لازم ياخذ قرار بسرعة

00:01:00.460 --> 00:01:04.700
طبعا انت من وجهة نظرك المفروض طبعا يرفض و يقعد يكمل مذاكرة

00:01:04.700 --> 00:01:07.740
بس الموضوع الحقيقة أصعب و أعقد مما تتخيل

00:01:07.740 --> 00:01:11.880
في ضغط هنا و مع الوقت في قرارات أصعب و أصعب

00:01:12.380 --> 00:01:13.800
الشلة هتشرب شيشة

00:01:14.145 --> 00:01:17.505
الشلة هتشرب سجاير، الشلة هتشرب مخدرات

00:01:17.735 --> 00:01:20.495
الشلة هتشتم بالآباء و الأمهات

00:01:20.500 --> 00:01:24.020
و هو متربي لكن في ضغط الأصحاب

00:01:24.020 --> 00:01:26.245
ابنك صغير في السن

00:01:26.245 --> 00:01:29.535
مش هيقدر ياخذ القرارات السهلة دي لوحده

00:01:29.535 --> 00:01:32.535
الموضوع مش بسيط زي ما انت متخيل

00:01:32.535 --> 00:01:35.095
و بعدين لازم تبقى عارف ان تأثير الصحاب

00:01:35.095 --> 00:01:37.655
و ضغطهم حاجة طبيعية جدا

00:01:37.655 --> 00:01:40.605
لإن أي حد صغير وسط مجموعة

00:01:40.605 --> 00:01:43.295
معندوش حل غير انه يتجاوب أو ينعزل

00:01:43.295 --> 00:01:45.465
و احنا مش عايزين ولادنا ينعزلوا

00:01:45.465 --> 00:01:48.405
لكن لازم كمان تعرف ان أحيانا ضغط الأصحاب

00:01:48.405 --> 00:01:51.295
مش دايما سلبي، يعني ايه

00:01:51.295 --> 00:01:54.125
مش عايزين نقول كلمة ضغط الأصحاب كلها وحشة أحيانا ايجابي

00:01:54.125 --> 00:01:57.660
في اصحاب بياخدوه يصلي، في اصحاب بيقولوله يلا ننجح و نذاكر

00:01:57.660 --> 00:02:00.280
يلا نلعب رياضة، يلا نعمل عمل تطوعي

00:02:00.280 --> 00:02:06.800
الخطر ايه؟ الخطر في التأثير السلبي في الشر بتاع ضغط الأصحاب

00:02:06.800 --> 00:02:10.080
ضغط الأصحاب لما يكون في الشر، في مشكلة

00:02:10.080 --> 00:02:13.080
بتبقى صعبة على ولادنا و علينا لما كنا صغيرين

00:02:13.080 --> 00:02:14.360
عارفين ايه هي؟

00:02:14.655 --> 00:02:15.655
الابتزاز

00:02:15.835 --> 00:02:17.955
يعني ايه ابتزاز؟ ابتزاز الشلة

00:02:18.375 --> 00:02:21.245
كلمة ابتزاز بتستخدم عادة

00:02:21.245 --> 00:02:23.605
لما حد ماسك ذلة على حد

00:02:24.195 --> 00:02:27.265
أو زي ما بيقولوا عليها "بلاك ميل"

00:02:27.265 --> 00:02:30.195
كلمة ابتزاز بتستخدم لما واحد ماسك لواحدة صورة

00:02:30.195 --> 00:02:33.505
ولا جواب و يقولها "ها و الا هوريها لخطيبك الجديد"

00:02:33.625 --> 00:02:37.105
كل ده اسمه ابتزاز، لكن في ابتزاز تاني

00:02:37.325 --> 00:02:39.035
اسمه ابتزاز الشلة

00:02:39.415 --> 00:02:41.705
ناعم "Soft"

00:02:42.515 --> 00:02:45.525
هتقلدنا و تمشي معانا و لا نطردك من الشلة؟

00:02:46.240 --> 00:02:50.180
و في مصطلحات يا عيني ولادنا بتقلقهم أوي

00:02:50.180 --> 00:02:52.140
"ها؟ انت عيل"

00:02:52.140 --> 00:02:53.340
"انت جبان"

00:02:53.340 --> 00:02:54.820
"يا عم ده ملوش فيها"

00:02:54.820 --> 00:02:56.360
"بيخاف من أمه"

00:02:56.360 --> 00:02:58.180
"يا عم ده دحيح في المذاكرة"

00:02:58.835 --> 00:03:01.725
ابنك مش عايز يخسر اصحابه لإنه مش عايز ينعزل

00:03:02.035 --> 00:03:04.525
و في نفس الوقت هو مش عايز يبقى كده

00:03:04.525 --> 00:03:06.075
بس مضطر يبقى كده

00:03:06.820 --> 00:03:11.940
و بعدين سن ابنك المشكلة الأكبر انه هو عنده فضول طبيعي

00:03:11.940 --> 00:03:14.580
هي الدنيا فيها ايه؟ عايز يتعلم

00:03:16.375 --> 00:03:17.375
هنعمل ايه؟

00:03:17.445 --> 00:03:18.775
٦ خطوات

00:03:19.860 --> 00:03:23.860
تخليك تساعد ابنك يقول لأ لضغط الأصحاب

00:03:23.860 --> 00:03:25.440
معقولة؟

00:03:25.440 --> 00:03:29.220
أيوه، اكتب بقى انت كأب أو كأم اكتبوا معايا

00:03:29.225 --> 00:03:34.940
٦ خطوات تساعدي ان بنتك متخضعش لضغط الأصحاب

00:03:35.220 --> 00:03:39.220
عندها الشخصية الواثقة في نفسها انها تقول لأ

00:03:39.580 --> 00:03:43.080
عنده الشخصية المقتنع بإمكانياته

00:03:43.080 --> 00:03:44.660
"مش هشرب مخدرات"

00:03:45.080 --> 00:03:46.180
"ها اذاكر"

00:03:46.180 --> 00:03:48.940
"مش هشتم بأبويا و أمي"

00:03:48.940 --> 00:03:50.860
"مش ها أقبل ان حد يشتمني بأبويا و أمي"

00:03:51.040 --> 00:03:55.740
اكتبوا بقى يا آباء و أمهات تعمل ايه مع ابنك أو بنتك

00:03:55.740 --> 00:03:58.400
لأن ده مش للولاد بس ده ولاد و بنات، ضغط الأصحاب

00:03:58.400 --> 00:03:59.920
ست قواعد، واحد:

00:04:00.820 --> 00:04:02.980
الأب الصديق و الأم الصديقة

00:04:02.980 --> 00:04:06.200
انت مش عملت حلقة قبل كده عن الأب الصديق و الأم الصديقة؟ روحوا شوفوها

00:04:06.540 --> 00:04:10.360
بس أكتر حاجة تحمي ولادك من ضغط الأصحاب

00:04:10.360 --> 00:04:14.320
انك تكون أب صديق، انك تكوني أم صديقة

00:04:14.320 --> 00:04:15.660
بتعمل دعم

00:04:16.580 --> 00:04:18.920
بتعمل حماية

00:04:18.920 --> 00:04:21.360
بتعمل أمان

00:04:21.360 --> 00:04:24.060
و بعدين الأب الصديق و الأم الصديقة هيعملوا حاجة تانية

00:04:24.060 --> 00:04:28.260
هيعرفوا بدري مين بيعمل ايه علشان يضغط على ولادنا

00:04:28.265 --> 00:04:32.180
و بعدين هتساعده في قرارات قبل ما يتورط

00:04:32.180 --> 00:04:34.100
"تعالى اتجوزي عرفي"

00:04:34.105 --> 00:04:36.895
"تعالى اشرب مخدرات"

00:04:36.915 --> 00:04:39.625
"تعالى خش في جماعة متطرفة"

00:04:39.755 --> 00:04:43.025
أمال دور الأب ايه يا جماعة، الأب الصديق و الأم الصديقة

00:04:43.025 --> 00:04:45.905
حيكتشفوا بدري، الجرس هيضرب بدري

00:04:45.905 --> 00:04:48.235
فاهيشارك، فاهيوجه

00:04:48.235 --> 00:04:50.245
لإن الابن بيحبه

00:04:50.640 --> 00:04:54.220
أحكي لكم قصة جميلة جدا، النبي (ص)

00:04:54.220 --> 00:04:56.540
جاتله أم بتشتكي من ابنها

00:04:56.545 --> 00:05:00.260
انه هو بيسمع طول النهار و الليل شعر

00:05:00.640 --> 00:05:05.020
طبعا الشعر في ذلك الوقت لسه مش شعر اسلامي

00:05:05.020 --> 00:05:06.380
اسمه عمرو بن شُرَيد

00:05:06.520 --> 00:05:08.000
فا ايه الموضوع؟

00:05:08.000 --> 00:05:10.440
"يا رسول الله، ده طول النهار بيسمع شعر"

00:05:10.440 --> 00:05:12.495
بص النبي (ص) هيعالج الموضوع ازاي

00:05:12.495 --> 00:05:14.535
فقابله النبي (ص) فقال "اركب خلفي"

00:05:14.900 --> 00:05:18.460
ركبه وراه على الناقة بتاعة النبي (ص)

00:05:18.460 --> 00:05:22.620
قال له "ها يا عمرو، قص علي من أشعارك"

00:05:23.240 --> 00:05:26.540
يا جماعة ده هيصاحبه الأول و بعدين يوجهه

00:05:26.580 --> 00:05:28.220
ده النبي بيعلمهالنا

00:05:29.120 --> 00:05:30.540
"فأنشدته شعرا"

00:05:30.920 --> 00:05:32.280
فقال "هيييه"

00:05:32.280 --> 00:05:33.700
قال له بيت، بيت شعر

00:05:33.700 --> 00:05:35.320
قال "هيييه، زدني"

00:05:35.520 --> 00:05:39.800
كمان "فأنشدته بيتا" فقال "هيييه، زدني"

00:05:39.800 --> 00:05:42.740
حتى أنشدته مائة بيت

00:05:42.800 --> 00:05:45.855
مائة بيت يا جماعة، لما هتسمع مائة بيت شعر في قد ايه

00:05:45.860 --> 00:05:48.340
ثلث ساعة على الأقل، النبي قاعد بيسمعه

00:05:48.340 --> 00:05:50.360
ثم قال "يا عمرو أتدري ما أفضل بيت شعر؟"

00:05:50.360 --> 00:05:53.760
ده كمان النبي بيشاركه لدرجة يقول له طب أقوللك تسمع ايه بقى

00:05:53.760 --> 00:05:56.460
فقلت "ماذا يا رسول الله؟" قال "شعر لُبَيد"

00:05:56.460 --> 00:06:01.480
"الا كل شيء ماخلا الله باطل وكل نعيم لامحالة زائل"

00:06:02.020 --> 00:06:05.940
ثم قال "يا عمرو، اسمع و انتقي"

00:06:07.820 --> 00:06:09.280
هنا جه التوجيه

00:06:09.280 --> 00:06:11.460
اسمع لكن اعرف هتسمع ايه

00:06:11.720 --> 00:06:14.800
يبقى أول قاعدة: من غير ما تبقى صاحبه

00:06:15.885 --> 00:06:18.845
هتسيبه لوحده قدام ضغط الأصحاب، حرام عليك

00:06:18.845 --> 00:06:23.100
صاحب ابنك عشان تعرف بدري علشان يحكيلك، علشان تدعمه

00:06:23.100 --> 00:06:23.920
نمرة ٢:

00:06:24.735 --> 00:06:27.995
اعزم اصحاب ابنك في البيت و اتعرف عليهم بلطف

00:06:28.375 --> 00:06:31.725
صاحبهم واحدة واحدة، و لو بيتك يسمح

00:06:31.725 --> 00:06:34.715
خليه مكان لقائهم، أيوة صدقني

00:06:34.720 --> 00:06:38.540
معلش البيت هيتلخبط شوية وعيال بقى و هيبهدلولك الدنيا

00:06:38.540 --> 00:06:42.200
بس صدقني هتدي لابنك طمأنينة

00:06:42.200 --> 00:06:43.760
قدام ضغط الأصحاب

00:06:43.760 --> 00:06:45.120
جرب الحكاية دي

00:06:45.120 --> 00:06:45.680
ثلاثة:

00:06:46.045 --> 00:06:49.125
حافظ لابنك على اصحابه المتميزين، يعني ايه؟

00:06:49.125 --> 00:06:51.765
لو لقيت لابنك ولد متميز امسك فيه

00:06:52.160 --> 00:06:54.300
آنا اللي امسك فيه؟ أيوة امسك فيه لابنك

00:06:54.300 --> 00:06:56.520
احكيلكم قصتي مع ابني علي

00:06:56.520 --> 00:06:59.100
ابني علي هو و اصحابه ولاد متميزين أوي

00:06:59.100 --> 00:07:01.175
و أهاليهم ناس محترمة أوي

00:07:01.175 --> 00:07:03.345
و أخلاق عالية أوي، كلهم كانوا في مدرسة

00:07:03.745 --> 00:07:06.755
المدرسة احنا اتنقلتا بقينا في بيت تاني

00:07:06.755 --> 00:07:09.595
قررنا ننقل علي لمدرسة تانية

00:07:09.595 --> 00:07:12.485
عادة لما بتنقل ابنك لمدرسة تانية هتعمل ايه

00:07:12.485 --> 00:07:14.640
"و انا مالي و مال اصحابه" بتنقله و خلاص

00:07:14.640 --> 00:07:15.615
أنا معملتش كده

00:07:15.800 --> 00:07:17.860
كلمت الآباء واحد واحد

00:07:17.860 --> 00:07:20.460
ايه رأيكوا المدرسة الجديدة جنب بيوتنا كمان

00:07:20.460 --> 00:07:23.440
ايه رأيكوا علشان ولادنا يفضلوا مع بعض

00:07:23.445 --> 00:07:26.535
ما تيجوا ننقل ولادنا كلنا فا نكون كلنا في نفس المدرسة؟

00:07:26.845 --> 00:07:29.785
و انتقل أربعة من اصحاب علي

00:07:29.785 --> 00:07:32.735
و بقينا اصحاب و بقينا احنا و العائلات صحاب

00:07:32.735 --> 00:07:33.735
أنا حميت ابني

00:07:34.355 --> 00:07:37.225
و الآباء فرحانين، و الولاد أخلاقهم حلوة

00:07:37.225 --> 00:07:40.295
عدينا المشكلة، شفت ثلاثة دي خطيرة

00:07:40.415 --> 00:07:42.645
دايما كده، أربعة:

00:07:42.960 --> 00:07:45.840
حبب ابنك في الايمان المعتدل

00:07:45.840 --> 00:07:47.940
يا جماعة التدين بيحمي

00:07:48.380 --> 00:07:50.240
بس الايمان المعتدل

00:07:50.240 --> 00:07:54.180
الايمان يحميه من الانحرافات السلوكية، المخدرات

00:07:54.940 --> 00:07:59.640
و الاعتدال يحميه من الانحرافات الفكرية، التطرف

00:07:59.900 --> 00:08:03.360
الايمان مهم اوي، حبب ابنك في الصلاة، خده عمرة

00:08:05.240 --> 00:08:07.620
صلي معاه، الايمان هيحميه

00:08:08.400 --> 00:08:09.060
خمسة:

00:08:09.340 --> 00:08:12.120
حبب ابنك في ممارسة الرياضة

00:08:12.120 --> 00:08:13.940
الرياضة بتعصم يا جماعة

00:08:13.940 --> 00:08:17.160
الولد اللي بيلعب رياضة ألف واحد هيقول له تعالى اشرب مخدرات

00:08:17.160 --> 00:08:19.620
مش مستعد أنا مبسوط بجسمي

00:08:19.620 --> 00:08:23.900
أنا مبسوط ان انا عندي طموح ان انا ألعب في الفرقة الفلانية

00:08:23.920 --> 00:08:27.360
نمرة ٦ و الأخيرة و أهم واحدة:

00:08:27.880 --> 00:08:32.560
علم ابنك من الطفولة يختار صحاب صالحين

00:08:32.820 --> 00:08:35.240
كلمة صالح مش معناها متدين

00:08:35.240 --> 00:08:37.220
صالح يعني ٣ حاجات

00:08:37.680 --> 00:08:41.080
الشباب بيأثروا في بعضهم في ٣ حاجات

00:08:42.260 --> 00:08:43.420
علاقته بربه

00:08:43.975 --> 00:08:45.365
علاقته بأهله

00:08:45.835 --> 00:08:47.115
علاقته بالنجاح

00:08:48.080 --> 00:08:50.620
قوللي مين اصحابك أقوللك هتنجح ولا لأ

00:08:50.620 --> 00:08:52.360
من غير كده ما اعرف تفاصيل كتير

00:08:52.360 --> 00:08:54.640
قوللي مين اصحابك أقوللك هتكون متدين ولا لأ

00:08:54.640 --> 00:08:58.480
قوللي مين اصحابك أقوللك علاقتك بأبوك و أمك حلوة ولا لأ

00:08:58.840 --> 00:09:01.880
كان صديق ليا، كان بطل سباحة

00:09:01.900 --> 00:09:04.565
كان مرشح يلعب في الاولمبياد، أيوة

00:09:04.565 --> 00:09:08.840
بس انتو ما عرفتوهوش لإنه في وقت ما هو خلاص بينجح

00:09:08.960 --> 00:09:12.880
اتعرف على واحد بدأ يضيعه في سكة الشيشة

00:09:12.880 --> 00:09:15.100
و بعدين بدأ يدخل سِنة في المخدرات

00:09:15.100 --> 00:09:17.320
بدأ يسهر متأخر بالليل

00:09:17.320 --> 00:09:20.680
يا جماعة فقد ان هو يبقى بطل مصر

00:09:20.680 --> 00:09:24.980
و بطل الاولمبياد في السباحة أو بطل من أبطال الأولمبياد في السباحة

00:09:25.320 --> 00:09:30.340
حرام، حرام، عود ابنك من صغره ينتقي اصحابه

00:09:30.520 --> 00:09:33.500
و ساعده بكل الحاجات الستة اللي انا قلتهالكم

00:09:33.680 --> 00:09:37.380
صدقني اكبر حماية تحميها لابنك

00:09:37.380 --> 00:09:39.855
انك تحميه من ضغط أصحاب السوء

00:09:39.860 --> 00:09:42.520
ازاي؟ أب صديق

00:09:42.520 --> 00:09:44.400
ازاي؟ تتعرف على اصحابه

00:09:44.400 --> 00:09:46.600
ازاي؟ تحافظله على اصحابه المتميزين

00:09:46.600 --> 00:09:49.100
يلعب رياضة، الايمان

00:09:49.260 --> 00:09:53.340
و كمان من صغره تفكره بالآية اللي بتقول

00:09:53.340 --> 00:09:58.500
"ويوم يعض الظالم على يديه يقول يا ليتني اتخذت مع الرسول سبيلا

00:09:58.500 --> 00:10:02.800
يا ويلتى ليتني لم أتخذ فلانا خليلا"

00:10:02.800 --> 00:10:04.400
يا ريتني ما صاحبت فلان

00:10:04.560 --> 00:10:06.480
أول ندم يوم القيامة

00:10:06.740 --> 00:10:08.880
يا ريتني ما صاحبت فلان

00:10:08.880 --> 00:10:10.520
الله يحفظ ولادنا

00:10:10.520 --> 00:10:14.960
و نساعد بعض ان احنا دايما نوفرلهم صحبة

00:10:14.960 --> 00:10:18.940
تخليهم سعداء، ناجحين، متميزين

00:10:18.940 --> 00:10:22.240
بارّين بينا، مرتبطين بربنا

00:10:22.240 --> 00:10:24.520
شكرا، و السلام عليكم و رحمة الله


WEBVTT
Kind: captions
Language: ar

00:00:09.375 --> 00:00:11.665
سمير شغال مع بسمة فى نفس الشركة

00:00:11.885 --> 00:00:14.825
كل يوم يتقابلوا و يتعاملوا مع بعض فى إطار العمل

00:00:14.940 --> 00:00:17.780
مكنش فى أى مشاعر إعجاب بين الاتنين

00:00:17.780 --> 00:00:19.940
لكن فجأة أول ما بسمة اتخطبت

00:00:19.940 --> 00:00:22.460
سمير ابتدى يحس ناحيتها باعجاب غريب

00:00:24.525 --> 00:00:27.415
نرمين ساكنة قصاد عصام فى نفس العمارة

00:00:27.415 --> 00:00:30.215
كان عصام من فترة لمح لها انه معجب بيها

00:00:30.215 --> 00:00:33.135
بس هى مكنتش شايفة فية اى عنصر للانجذاب

00:00:33.135 --> 00:00:35.425
لكن بمجرد ان عصام خطب صديقة ليه

00:00:35.425 --> 00:00:38.515
معاه فى الجامعة ويتقابلوا كل يوم الصبح ويروحوا الجامعة

00:00:38.515 --> 00:00:41.575
مع بعض , نرمين ابتدت تنجذب لعصام

00:00:42.515 --> 00:00:45.475
ليه ساعات حاجات كتير تبقى عادية بالنسبالنا

00:00:45.475 --> 00:00:48.385
لكن بمجرد ان نفس الحاجات دى تكون مصدر جذب

00:00:48.385 --> 00:00:51.315
لناس تانية او مع ناس تانية تبقى على طول

00:00:51.315 --> 00:00:52.445
مصدر جذب لينا

00:00:52.785 --> 00:00:55.615
الموضوع عامل زى واحدة ست دخلت فرح

00:00:55.615 --> 00:00:58.105
و لقيت راجلين , راجل قاعد لوحده ومنعزل

00:00:58.105 --> 00:01:01.175
و منطوى و راجل قاعد مع ست تانية جميلة

00:01:01.175 --> 00:01:03.635
بيضحكوا و يكلموا , فأى واحد من الراجلين دول

00:01:03.635 --> 00:01:06.745
هيكون بالنسبة للست دى اكتر جاذبية ؟

00:01:07.045 --> 00:01:10.035
الاجابة الراجل اللى قاعد مع الست واللى بتسمى

00:01:10.035 --> 00:01:12.835
(  تأثير الدبلة ) الفكرة ببساطة

00:01:12.835 --> 00:01:15.815
ان العقل بيكون عاوز يلاقى ضمانات او دلايل عشان يحكم

00:01:15.815 --> 00:01:18.865
على شخصية اللى قدامة , وبمجرد وجود شخص تانى

00:01:18.865 --> 00:01:21.755
عمل قبل كدة الخطوة دى , وقرر ان الشخصية دى

00:01:21.755 --> 00:01:24.325
جذابة وتستحق ان الواحد يبقى معاها

00:01:24.440 --> 00:01:26.880
يبقى دة ضمان ودليل كافى ان عقله يقولة

00:01:26.880 --> 00:01:29.040
ان الشخص دة كويس

00:01:29.740 --> 00:01:32.775
تأثير الدبلة بيفسر ان ممكن واحد يكون مخطوب لواحدة

00:01:32.775 --> 00:01:35.705
و يسيبها لكن لما تتخطب لحد تانى او يحس انها

00:01:35.705 --> 00:01:38.115
بقت جذابة لحد غيرة يبتدى

00:01:38.115 --> 00:01:40.985
يعيد تقييمها تانى فى دماغة و يحس انه عاوز يرجعلها

00:01:41.415 --> 00:01:43.855
تأثير الدبلة كمان بيفسر ان ممكن واحدة تشوف

00:01:43.855 --> 00:01:46.265
شخص ما فارس احلامها او

00:01:46.265 --> 00:01:49.475
حد مينفعش يضيع منها لمجرد وجودة مع حد غيرها

00:01:49.475 --> 00:01:52.435
على الرغم من ان لو نفس الشخص دة غير مرتبط

00:01:52.435 --> 00:01:55.395
فى اى علاقة عاطفية مش هتفكر فيه من الاساس

00:01:55.395 --> 00:01:58.585
كمان بيفسر شعور الانسان برغبة الانتقام لما

00:01:58.585 --> 00:02:01.625
يترفض فى اى علاقة ..فهو عاوز يوصل للشخص اللى رفضة

00:02:01.625 --> 00:02:04.565
انه خسر كتير لما قرر يبعد عن شخص رائع جذاب

00:02:04.565 --> 00:02:07.335
عليه قبول زية .. فالعقل عارف

00:02:07.335 --> 00:02:09.445
ان الانسان بيحب دايما اللى مع غيره

00:02:10.395 --> 00:02:13.075
المشكلة فى الانجذاب اللى بينتج من تأثير الدبلة

00:02:13.075 --> 00:02:16.205
انه انجذاب مزيف وغير نابع من الانسان نفسه

00:02:16.285 --> 00:02:19.195
ف سمير لما انجذب لبسمة كان عشان خطيبها

00:02:19.195 --> 00:02:22.005
شاف فى بسمة حاجة حلوة سمير مقدرش يشوفها

00:02:22.405 --> 00:02:25.745
نرمين لما غيرت نظرتها لعصام وحست باعجاب من ناحيته

00:02:25.745 --> 00:02:28.625
كان عشان هى شافت حد غيرها مهتم بعصام

00:02:28.625 --> 00:02:31.175
و منجذب ليه ..فساعات كتير بنبنى قناعتنا الشخصية

00:02:31.175 --> 00:02:34.085
على اساس اراء و ميول ناس تانية

00:02:34.085 --> 00:02:36.120
عاملين زى الاطفال اللى فى محل اللعب

00:02:36.300 --> 00:02:39.160
كلهم بيركزوا مع اللعبة اللى غيرهم بيلعب بيها

00:02:39.160 --> 00:02:41.280
و عاوزين يشتروها عشان غيرهم اشتراها

00:02:41.360 --> 00:02:44.860
مفكروش قبل كدة .. طب هل فعلا احنا معجبين باللعبة دى ؟؟

00:02:44.900 --> 00:02:46.900
هل دى فعلا اللعبة اللى هتبسطنا ؟؟

00:02:47.060 --> 00:02:49.840
هل دى فعلا اللعبة المناسبة لينا ؟؟

00:02:50.145 --> 00:02:53.485
و بننسى دايما اننا مش اطفال و ان اللى بنحبهم

00:02:53.755 --> 00:02:54.975
مش لعب فى ايدينا

00:02:55.905 --> 00:02:57.405
و ااااااا بس يا سيدى


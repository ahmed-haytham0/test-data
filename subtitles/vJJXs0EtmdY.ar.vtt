WEBVTT
Kind: captions
Language: ar

00:00:26.000 --> 00:00:27.800
أعزائي المشاهدين
السلام عليكم ورحمة الله وبركاته

00:00:28.000 --> 00:00:29.860
أهلا بكم في حلقة جديدة 
في برنامج الدحيح

00:00:30.000 --> 00:00:35.280
في فيلم مولان ..التنين موشو علشان يبهر 
 مولان بقوته اللي بتعوضه عن حجمه الضئيل

00:00:35.500 --> 00:00:38.660
يقوم قايل بصوت عالي
عينيا بتشوف تحت الهدوم

00:00:38.880 --> 00:00:40.760
هااااخ
يا بخته .. يا بخته ليه يا عم؟

00:00:40.920 --> 00:00:47.000
في هذه الحلقة أنا جايبلك بعض الحلول العلمية
لمساعدتك في النظر لكل ما هو تحت الهدوم

00:00:49.000 --> 00:00:51.960
ايه ده!! .. يعني حتى العلماء 
بيفكروا في الحاجات القبيحة دي

00:00:52.200 --> 00:00:55.340
أحب أفاجئك وأقولك آآآآه
ولو سمحت متقولش حاجات قبيحة

00:00:55.660 --> 00:00:59.100
ده عادي .. ده علم ولا حياء في العلم
ولو مش هما اللي هيفكروا .. مين اللي هيفكر؟

00:00:59.360 --> 00:01:01.600
ومن القرن اللي فات كمان
وأهميتها في الوسط العلمي

00:01:01.760 --> 00:01:06.320
كافية لحصول مكتشفها أو عالأقل اللي سماها
على أول جايزة نوبل في الفيزياء

00:01:06.600 --> 00:01:09.800
فشوف الأهمية .. أول جايزة نوبل في الفيزياء 
للأشعة اللي بتشوف تحت الهدوم

00:01:10.000 --> 00:01:12.840
لك أن تتخيل حاجة زي كدة مهمة ازاي
مش عايز أقولك إن حاجة كدة

00:01:13.000 --> 00:01:17.260
موجودة في منهج تالتة ثانوي بس سعادتك
 اللي مبتذاكرش كان زمانك أكتشفتها دلوقتي وصايع

00:01:17.520 --> 00:01:20.640
العلماء من أول القرن اللي فات
وهما بيحاولوا يدوروا على هذه الأشعة

00:01:20.760 --> 00:01:25.980
اللي تقدر تخترق الهدوم وتوريلنا ايه اللي تحت 
 يُقال إن أول مرة حد نجح في حاجة زي كدة

00:01:26.000 --> 00:01:30.500
كان العالم ده سنة 1895 هو اسم العالم
 ده بس أنا مش هعرف أنطقه علشان ألماني

00:01:30.500 --> 00:01:32.880
اكتشف نوع من الأشعة فيها هذه المواصفات

00:01:33.000 --> 00:01:36.860
ولأول مرة في التاريخ
 بقى عندنا القدرة نشوف عالم تاني

00:01:36.920 --> 00:01:41.780
علشان نشوفه كنا محتاجين حاجات تتقطع
الجدار اللي كان بيفصلنا بقينا نشوف وراه

00:01:42.000 --> 00:01:48.140
من غير ما نقطع حاجة .. ولا تتخيل حاجة زي كدة كانت مهمة
  أد إيه ..بعد اكتشافها بقينا نحدد فين أماكن الرصاص

00:01:48.240 --> 00:01:53.420
فين أماكن الكسر؟. سنة 1896 كنا فرحانين أوي
باكتشاف فضة كانت نزلت في زور طفل

00:01:53.620 --> 00:01:57.300
شفناها كدة وهي جوا .. زمان كان الدكتور
لازم يفتح علشان يعرف ايه اللي جواه

00:01:57.620 --> 00:02:02.840
خلاص دلوقتي المستخبي بان .. بس بالرغم إن 
فوايد الأشعة دي كانت كتير إلا إنها كانت خطيرة جدا

00:02:02.960 --> 00:02:08.820
سلسلة اكتشافات من جماعة كولومبيا خوفت الناس جدا
وفيه تجارب كتير طبيا كان لازم تقف خوفا من الأشعة دي

00:02:09.000 --> 00:02:14.240
بعد كام أسبوع بعض المرضى اللي تعرضوا للأشعة
كان جلدهم ابتدى يجف وفي بعض الحالات الضوافر معدتش بتطلع

00:02:14.520 --> 00:02:17.700
توقفت عن النمو أي جلد عليه شعر
تعرض للأشعة , الشعر ده بيقع

00:02:18.000 --> 00:02:23.840
في بعض الحالات الأعضاء اللي تعرضت للأشعة كان لازم تتقطع
ده طبعا غير تسبب الأشعة دي في سرطانات

00:02:24.000 --> 00:02:27.780
وزي ما قلت اكتشاف الأشعة دي مكنش حاجة عادية
حتى الناس العاديين كانوا بيتكلموا في الموضوع ده

00:02:28.000 --> 00:02:32.000
فدكاترة كتير كانوا بيستخدموا الأشعة
وبالتالي عندك سنة 1902 بعد 6 سنين بس

00:02:33.000 --> 00:02:35.860
من اكتشاف الأشعة كان فيه أكتر من 88 حالة
تعرضت للمشاكل ,

00:02:36.380 --> 00:02:39.580
ما هو دكاترة كتير عرفوا عنها
وبيستخدموها من غير ما يعرفوا أضرارها

00:02:40.880 --> 00:02:43.220
ايه ده .. ثواني
مش الإكس رييز .. أنت بتخومني

00:02:43.520 --> 00:02:45.040
أنا عايز أشوف لحم يا عم مش عايز أشوف عضم

00:02:45.040 --> 00:02:49.900
أأأه أنا نسيت السؤال سامحني 
أنا افتكرتك عايز تحت الهدوم

00:02:50.620 --> 00:02:55.300
قولي إن أنت عايز تحت الهدوم بس فوق اللحم
افهم أنا كدة  وفي الحالة دي ممكن أقولك

00:02:55.560 --> 00:02:59.700
أه أنا فهمتك غلط
بس في بعض الحالات الإكس رييز ممكن تشوف اللحم

00:03:00.000 --> 00:03:01.000
ايه ده .. بجد؟

00:03:01.000 --> 00:03:05.000
فيه بعض الناس سنة 1998 بيقولوا
إن فيه موديل لكاميرا يقدر يعمل كدة

00:03:05.560 --> 00:03:07.000
بس الكلام ده مطلعش صح أوي

00:03:08.000 --> 00:03:12.040
الكاميرا تقدر تشوف infrared
فتعملك رؤية ليلية لطيفة جدا

00:03:12.480 --> 00:03:15.700
الفكرة بقى إن الكاميرا كان فيها عيب 
كانت بتشوف الصبح رؤية ليلية

00:03:16.000 --> 00:03:21.360
فلو اللبس خفيف شوية يعني ممكن تلقط حاجات
بس على حظك الشركة صلحت العيب والمشكلة اتحلت

00:03:21.880 --> 00:03:28.340
سنة 2006 ابتدى يطلع نوع من أنواع السكانرز
بيستخدم الإكس رييز بس يقدر يشوف تفاصيل زيادة

00:03:28.780 --> 00:03:32.040
وكان فرصة ذهبية ليك
لأن السكيوريتي كان بيقولوا إن هما بيشوفوا حاجات

00:03:32.320 --> 00:03:33.320
بس للأسف بردو تم منعه

00:03:33.560 --> 00:03:36.560
بس سيبك من الأحلام التافهة دي
خلينا نسأل أسئلة أكثر أهمية

00:03:36.860 --> 00:03:42.780
ليه  تشوف تحت الهدوم .. هي الهدوم بتخبي ايه؟
علشان أبقى صريح بس .. ايه اللي احنا عايزين نخفيه

00:03:43.000 --> 00:03:47.560
لما نلبس هدوم
إيه تحت الخيوط دي اللي مخلينا عايزين نستره؟

00:03:47.720 --> 00:03:52.680
دي أسئلة صراحة صعبة .. التقدير الحالي إن البشر  
 موجودين على هذا الكوكب تقريبا من 300 ألف سنة

00:03:53.000 --> 00:04:00.040
في دراسة اتنشرت سنة 2011 من جامعة فلوريدا
عن طريق إن هما يشوفوا تاريخ وتطور نوع من أنواع القمل

00:04:01.000 --> 00:04:02.000
اللي كان بيعيش في اللبس
توقعوا إن تقريبا أول مرة نلبس هدوم

00:04:03.000 --> 00:04:06.000
كان من 170 ألف سنة
السؤال بقى ليه لبسنا الهدوم دي؟

00:04:07.000 --> 00:04:12.000
والله الاقتراحات كتير ناس تقولك علشان العصر الجليدي
 مش معقولة هنقدر نعيش بلابيص كدة والدنيا متلجة

00:04:13.000 --> 00:04:15.000
البني آدم اللي متعارف عليه النهاردة
علشان يعيش في حتة زي أوروبا

00:04:16.000 --> 00:04:20.000
لازم عالأقل يبقى مغطي 90% من جسمه
 حتى نياندرتال نوع من أنواع البشر كان عايش زمان

00:04:21.000 --> 00:04:23.920
كان لازم علشان يعيش في المناطق الباردة دي
كان لازم يغطي 70% من جسمه

00:04:24.560 --> 00:04:28.000
نياندرتال (الانسان البدائي)نوعا ما يعني كان ضخم شوية
مقارنة بال الهوموسيبيان (الإنسان عاقل)  البني آدم بتاعنا

00:04:28.160 --> 00:04:32.160
فدي على الأقل ممكن تفسر ليه البني آدميين 
اللي في المناطق الباردة بيلبسوا هدوم

00:04:32.160 --> 00:04:37.760
بس عدم اللامؤاخذة كدة فيه مناطق الدنيا فيها حر 
ليه نلبس هدوم ؟ ايه ممكن يبقى سبب الهدوم اللي عليهم؟

00:04:38.040 --> 00:04:43.240
بردو منعرفش أوي بس من الاقتراحات الموجودة
أولا فيه ملاريا والناموس هيبهدلك لو  مش لابس

00:04:43.240 --> 00:04:48.560
ثانيا يعني زي ما تقول كدة احنا تقريبا 
الكائنات الوحيدة اللي واقفة أغلبية الوقت

00:04:49.000 --> 00:04:52.580
الوقوف حلو علشان بيفضي الإيدين 
يخليك تكتب وتعمل اختراعات بإيدك

00:04:52.740 --> 00:04:56.880
بيفضى الايدين .. بس مع الوقوف
أعضائنا التناسلية بقت عالبحري

00:04:57.000 --> 00:05:01.440
قدام الناس علطول .. كل حاجة كل حاجة باينة 
 وعلى عكس الكائنات التانية اللي بيبقى ليهم موسم للتزاوج

00:05:01.800 --> 00:05:06.500
فمثلا بعض القرود مثلا بعض المناطق في جسمها
بتغير ألوانها وده بيدي رسالة للجنس الآخر

00:05:06.960 --> 00:05:10.160
إن أحنا في موسم التزاوج .. اطلبلي حاجة
اطلبلي حاجة بقى

00:05:10.540 --> 00:05:14.240
لكن في البنى آدميين الوضع مختلف
الستات والرجالة معندهومش موسم تزاوج

00:05:14.240 --> 00:05:17.000
المحلي شغال علطول
وممكن تقريبا في أي وقت أي حد يخلف

00:05:17.000 --> 00:05:24.020
ودي مشكلة لأن أطفالنا بتاخد وقت كبير علشان تنمو
ولو فضلنا نخلف كتير مش هنلحق ناخد بالنا منهم

00:05:24.020 --> 00:05:28.400
فكان آمَـن طريقة على حسب بعض النظريات 
إننا نلبس .. واللبس يقول مش دلوقتي

00:05:28.400 --> 00:05:29.760
واهدى بقى .. هاا .. اهدى

00:05:30.000 --> 00:05:33.440
المهم المجتمعات ابتدت تلبس 
وكان الغرض إنه خلاص مش دلوقتي

00:05:33.600 --> 00:05:38.300
احنا مش جاهزين للخلفة واختفاء أعضائنا التناسلية
 خلى فيه نوعاً ما سيطرة على الخلفة

00:05:38.300 --> 00:05:45.320
بعد كدة اللبس بقى يحكي حاجات مبتتحكيش 
اللي مش باين للناس.. في روما مثلا أعضاء البرلمان

00:05:45.320 --> 00:05:49.380
كانوا بيلبسوا بنفسجي ده بيعكس وظيفتهم
في الصين كان الملك بس هو اللي يلبس أصفر

00:05:50.000 --> 00:05:54.140
وفي مجتمعاتنا الحالية الأكثر تخصصا 
اللبس بيعكس حاجات كتير عن شخصيتك

00:05:54.140 --> 00:05:58.380
النهاردة احنا بنلبس هدوم علشان نظهر هوياتنا
 مش بس تغيير ألوان

00:05:58.380 --> 00:06:02.620
النهاردة العمة للأزهري.. الميري للعسكري 
الأحمر للاهلاوي ..  البراند للبرجوزاي

00:06:02.760 --> 00:06:06.300
الجينز للروش .. والبدلة للفورما
 دي ممكن متكونش حاجات حقيقية

00:06:06.320 --> 00:06:10.380
بس في أذهان الناس بتدي معاني كتير
بتملى فراغات كتير بغض النظر عن صحتها

00:06:10.380 --> 00:06:15.800
وإحنا بنتحكم فيها بشكل كبير لأن عوزنا أو معوزناش 
الهدوم اللي بنلبسها معدتش بس بتغطي حاجات

00:06:16.000 --> 00:06:20.600
دي بقت بتوضح حاجات .. الأول كانت الحكاية
 بادية بحجم دلوقتي بقت بإظهار

00:06:21.000 --> 00:06:25.720
وترجعني للسؤال الأول ازاي تشوف تحت الهدوم
احنا فعلا ممكن يكون عندنا القدرة إننا نشوف تحت الهدوم

00:06:26.000 --> 00:06:29.620
عملنا أجهزة متطورة جدا
ممكن في فترة من الفترات تشوف كل حاجة

00:06:30.000 --> 00:06:34.240
بس السؤال الحقيقي .. سؤال ميتافزيقي
ايه اللي فوق الهدوم؟ ايه اللي الهدوم دي بتعكسه؟

00:06:34.240 --> 00:06:39.420
ايه اللي الشخص ده عايز يقوله من خلال 
الحاجة الوحيدة اللي تقريبا له الاختيار فيها

00:06:40.000 --> 00:06:43.540
محدش بيتحكم بمنظر وشه
ومحدش بيتحكم بنعومة أو خشونة شعره

00:06:43.920 --> 00:06:48.000
بس إحنا نوعاً ما متحكمين بلبسنا
عايزين نقول ايه باللي احنا متحكمين بيه

00:06:48.000 --> 00:06:48.500
شكراً

00:06:48.500 --> 00:06:50.460
واخيرا وليس آخراً المصادر موجودة تحت

00:06:50.460 --> 00:06:54.080
الموضوع شيق جداً متنساش تشوف الحلقة الجاية والحلقات الي فاتت

00:06:54.360 --> 00:06:57.840
و أخيرا ما تنساش لو انت على اليوتيوب تعمل اشتراك (subscribe) عشان تيجلك الحلقات بعد كده.

00:06:57.840 --> 00:07:02.280
تعمل العلامة تاعت  الجرس (bell) ده بدوس عليها عشان تجيلك اشعار (notification) انه احنا نزلنا حلقة

00:07:02.380 --> 00:07:04.300
عشان حضرتك مفروض تخش و تشوف!


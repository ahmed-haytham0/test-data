WEBVTT
Kind: captions
Language: ar

00:00:00.000 --> 00:00:03.460
غير حياتك مع أسلوب فى رمضان

00:00:03.460 --> 00:00:07.100
أهلا بيكم في الحلقة رقم ٢١ من برنامج: أسلوب في رمضان

00:00:07.100 --> 00:00:09.280
وحلقة بعنوان: قواعد اللعبة

00:00:09.280 --> 00:00:10.580
عاوز أسألك سؤال الأول

00:00:10.580 --> 00:00:14.260
إنت لو بتلعب كورة… هل صح إنك تلمس الكورة بإيدك؟

00:00:14.260 --> 00:00:17.700
الجواب: حسب اللعبة اللي أنا بلعبها دلوقتي حالا

00:00:17.700 --> 00:00:21.740
لو هي كورة قدم… يبقى غلط جدا إني ألمس الكورة بإيدي

00:00:21.740 --> 00:00:27.180
لكن… لو بلعب كورة يد أو كورة سلة أو كورة طايرة… أو حتى كورة ماء…

00:00:27.180 --> 00:00:31.260
يبقى صح مليييييون في المية إني أمسك الكورة بإيدي

00:00:31.260 --> 00:00:35.080
وحتى لو بتلعب كورة قدم… بس على البلاي ستايشن أو الكمبيوتر….

00:00:35.080 --> 00:00:39.080
يبقى إوعى تمسك الدراع برجلك… بإيدك برضه… بإيدك يا كبيييير

00:00:39.080 --> 00:00:41.380
إمممم…. طيب عاوز إيه يا عم أسلوب التنين …

00:00:41.380 --> 00:00:43.740
إحنا لسه فاطرين… ولألغازك مش فايقين

00:00:43.740 --> 00:00:46.820
إحنا جايين نقولك حاجة مهمة جدا النهاردة…

00:00:46.820 --> 00:00:51.220
مهمة جدا إنك تستوعبها كويس… وتخليها في دماغك على طول

00:00:51.220 --> 00:00:56.980
في الحياة كلها… قواعد اللعبة مش ثابته… قواعد الفوز في الحياة مش ثابتة

00:00:56.980 --> 00:01:01.620
كل أيام, وكل ظروف… وبيكون لها قواعد لعبة مختلفة …

00:01:01.620 --> 00:01:04.520
واللي عاوز يكون ذكي… ويكسب في الحياة

00:01:04.520 --> 00:01:06.520
لازم يقف مع نفسه ويفكر…

00:01:06.520 --> 00:01:10.740
ويشوف … في الوقت والظروف اللي هو عايش فيها دلوقتي…

00:01:10.740 --> 00:01:13.720
إيه قواعد اللعبة اللي هاتخليه يكسب

00:01:13.720 --> 00:01:15.620
يعني مثلا… لو أنا طالب…

00:01:15.620 --> 00:01:18.900
هل أموت نفسي في المذاكرة ليل نهار ليل نهار

00:01:18.900 --> 00:01:22.080
ولا… أذاكر شوية, وآخد بريك شوية؟

00:01:22.080 --> 00:01:26.820
الإجابة… حسب الوقت اللي إنت فيه… قواعد اللعبة بتختلف

00:01:26.820 --> 00:01:29.540
لو إنت مفيش عندك ضغط مذاكرة وإمتحانات…

00:01:29.540 --> 00:01:34.940
يبقى الذكاء إنك تذاكر بإجتهاد وتركيز شوية, وتاخد بريك شويتين

00:01:34.940 --> 00:01:36.620
ولما توصل لأيام الإمتحانات…

00:01:36.620 --> 00:01:41.060
يبقى قواعد اللعبة ساعتها… إنك تجتهد أكبر بكتير في المذاكرة…

00:01:41.060 --> 00:01:43.480
حتى على حساب الراحة لو تقدر

00:01:43.480 --> 00:01:46.880
ولو إنت عندك هدف كبير بقى… إنك تجيب تقدير في الجامعة…

00:01:46.880 --> 00:01:50.660
أو إنت في ثانوية عامة وعندك حلم بإنك تجيب درجات عالية جدا

00:01:50.660 --> 00:01:53.980
يبقى قواعد اللعبة ساعتها … إنك تكون ذكي جدا

00:01:53.980 --> 00:01:58.800
ويوميا تحط خطة متجددة ذكية للمذاكرة والمتابعة والنجاح

00:01:58.800 --> 00:02:00.640
قواعد اللعبة… بتتغير…

00:02:00.640 --> 00:02:05.080
والفوز في الحياة… بيكون للشخص الذكي اللي بيتحرك في الحياة…

00:02:05.080 --> 00:02:08.680
حسب قوانين اللعبة في الوقت الحالي والظروف الحالية

00:02:08.680 --> 00:02:14.060
لو أنا أب أو أم… هل الصح إني أدلع أولادي وألبي كل طلباتهم مهما كانت؟

00:02:14.060 --> 00:02:19.280
ولا… الصح إني أضغط عليهم وأحطهم في تحدي مع نفسهم على طول؟

00:02:19.280 --> 00:02:24.060
أكيد… في أوقات هايكون الصح فيها إن إحنا ندلعهم بزيادة…

00:02:24.060 --> 00:02:28.300
وأوقات تانية هايكون الصح إن إحنا نكون بنشجعهم على الإجتهاد

00:02:28.300 --> 00:02:31.840
وتحدي نفسهم وقدراتهم.. علشان يكبروا في الحياة

00:02:31.840 --> 00:02:33.320
لو أنا موظف …

00:02:33.320 --> 00:02:37.900
هل أموت نفسي في الشغل وأبات في الشغل ٢٤ ساعة علشان أخلص شغلي؟

00:02:37.900 --> 00:02:41.280
ولا… المفروض يكون في توازن بين الشغل والبيت؟

00:02:41.280 --> 00:02:47.100
الأصل طبعا… إن لاااازم ولاابد إنه يكون في توازن بين البيت والشغل

00:02:47.100 --> 00:02:50.740
لكن… قواعد اللعبة بتختلف من وقت للتانى

00:02:50.740 --> 00:02:54.220
لو أنا لسه بادئ شغل جديد, ومحتاج أثبت نفسي…

00:02:54.220 --> 00:02:58.000
أو في ظروف مؤقته في الشغل … محتاجة مني مجهود مضاعف…

00:02:58.000 --> 00:03:01.380
هاينجح الشغل بتاعي… وكمان هايرفع من قيمتي في عملي

00:03:01.380 --> 00:03:05.880
يبقى ساعتها… الذكاء إنك تفهم إن قواعد اللعبة في الوقت ده…

00:03:05.880 --> 00:03:11.540
إن الواحد يجتهد أكتر من الطبيعي في شغله … لأنه بيبني نفسه ومستقبله

00:03:11.540 --> 00:03:13.360
حتى سؤال بسيط زي

00:03:13.360 --> 00:03:18.660
هل ألغي الشغل كله من حياتي, وأفرغ حياتي للعبادة ٢٤ ساعة؟

00:03:18.660 --> 00:03:24.140
حتى السؤال البسيط ده… إجابته… حسب قواعد اللعبة اللي إنت فيها دلوقتي

00:03:24.140 --> 00:03:28.300
طبعا, غير مقبول أبدا إن واحد يفرغ حياته للعبادة

00:03:28.300 --> 00:03:31.660
وحد تاني هو اللي يصرف عليه و يدير حياته بداله

00:03:31.660 --> 00:03:36.020
لكن… لو إحنا مثلا… مثلا ياعني… في العشر الأواخر من رمضان…

00:03:36.020 --> 00:03:38.180
يبقى صح مليييييون في المية

00:03:38.180 --> 00:03:42.920
إن الواحد يفرغ حياته ٢٤ ساعة في ال١٠ الآواخر للعبادة

00:03:42.940 --> 00:03:47.160
لو هو عاوز يعتكف, ويتبع سنة النبي صل الله عليه وسلم

00:03:47.160 --> 00:03:52.380
قواعد اللعبة في الحياة… مش ثابته خالص… عندك وعند غيرك

00:03:52.380 --> 00:03:55.040
ممكن كمان… تكون قواعد اللعبة دلوقتي

00:03:55.040 --> 00:03:57.700
إنك تجتهد في لعب الرياضة علشان تخس…

00:03:57.700 --> 00:04:02.860
وقواعد اللعبة عند واحد تاني رفيع… إنه عاوز ياكل كتير علشان يتخن

00:04:02.860 --> 00:04:07.920
كل واحد فينا … بيكون عنده قواعد لعبة… مختلفة عن الشخص اللي أمامه

00:04:07.920 --> 00:04:11.060
يبقى الأفضل إن إحنا نركز مع نفسنا…

00:04:11.060 --> 00:04:15.280
ونشوف إيه اللعبة اللي بنلعبها دلوقتي… ونفكر بذكاء…

00:04:15.280 --> 00:04:19.480
إيه قواعد اللعبة اللي بنلعبها… اللي هاتخلينا نكسب في الحياة

00:04:19.480 --> 00:04:20.620
واجب الحلقة النهاردة

00:04:20.620 --> 00:04:22.940
كراستك المتينة بتاعة أسلوب في رمضان

00:04:22.940 --> 00:04:24.160
وإعمل جدول

00:04:24.160 --> 00:04:27.480
إكتب في الجدول ده… الأجزاء المهمة في حياتك

00:04:27.480 --> 00:04:30.800
الدراسة, الرياضة, الشغل, العائلة والأولاد

00:04:30.800 --> 00:04:33.300
وكل حاجة تانية مهمة عندك في الحياة

00:04:33.300 --> 00:04:37.360
وحاول تفكر بذكاء… إيه قواعد اللعبة اللي المفروض أتبعها

00:04:37.360 --> 00:04:40.260
مع كل حاجة مهمة في حياتي في الوقت الحالي…

00:04:40.260 --> 00:04:42.780
علشان أطلع بأكبر إستفادة ممكنة

00:04:42.780 --> 00:04:46.180
وإكتبلنا في كومنت…إيه الحاجة اللي المفروض تعملها…

00:04:46.180 --> 00:04:49.080
وقواعد اللعبة اللي هاتخليك تكسب بذكاء إيه هي

00:04:49.080 --> 00:04:54.800
وأكيد… إعمل شير للحلقة دي بكل الزراير الجميلة الملونة اللي عندك دي

00:04:54.800 --> 00:04:58.120
فايسبوك, واتس آب, جوجل بلس, تويتر.. بطييييخ…

00:04:58.120 --> 00:05:00.320
شير ومنشن… وخليك حبوب

00:05:00.320 --> 00:05:02.320
و رمضااااان… كرييييييييم


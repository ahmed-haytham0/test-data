WEBVTT
Kind: captions
Language: ar

00:00:14.180 --> 00:00:16.440
كان ياما كان بقديم الزمان

00:00:16.740 --> 00:00:18.940
ولد صغير اسمو سامي

00:00:19.140 --> 00:00:20.740
عايش مع امّو بالمدينة

00:00:21.440 --> 00:00:23.940
امّو لسامي كانت مريضة

00:00:24.480 --> 00:00:27.900
وسامي وامّو ما كان معن كفاية تتحكّم الام

00:00:28.540 --> 00:00:31.580
لأنّو البيّ توفّى لمّا كان سامي بعدو صغير

00:00:31.720 --> 00:00:33.420
وما كان عندن حدا يساعدن

00:00:33.920 --> 00:00:37.240
والحاكم كان ظالم وما كان يساعد الفقرا

00:00:37.880 --> 00:00:40.380
لهيك, سامي كان يشتغل حمّال

00:00:40.600 --> 00:00:43.040
تيقدر يطلّع لقمة عيشو هوّي وامّو

00:00:44.780 --> 00:00:47.520
البيّ ما كان تاركلو لسامي ولا ورتة

00:00:47.520 --> 00:00:49.560
الّا فانو رفضان

00:00:49.700 --> 00:00:51.860
الّي كان البيّ كمان ورتانو عن جدودو

00:00:51.860 --> 00:00:56.520
وكان فانوسو لسامي مشهور لأن شكلو وضوّو كانوا مميّزين...

00:00:56.560 --> 00:01:00.280
كان يعطي ضو أصفر وأخضر وأحمر بنفس الوقت

00:01:00.280 --> 00:01:03.700
وكانو الكل يغارو منّو لسامي عجمال فانوسو...

00:01:03.920 --> 00:01:06.700
كل رمضان كان ياخد سامي فانوسو

00:01:06.800 --> 00:01:08.920
ويضهر على السوق من بعد المغيب

00:01:08.940 --> 00:01:13.100
ويتسوّق شويّة خبز وأكل بالمبلغ الصغير لبكون جمّعو بالنهار

00:01:13.120 --> 00:01:14.660
تيفطر هوّي وامّو

00:01:14.780 --> 00:01:16.500
في ليلة برمضان...

00:01:16.540 --> 00:01:19.560
بيتلاقى هوّي وراجع عالبيت, وحامل فانوسو الشهير,

00:01:19.560 --> 00:01:23.400
وجايب معو شويّة أكل, بختيارة على طرف الطريق

00:01:23.620 --> 00:01:25.720
بتطلب منّو الختيارة رغيف خبز

00:01:25.800 --> 00:01:27.640
لأنّو ما عندا شي تاكلو

00:01:27.660 --> 00:01:30.740
وأكيد سامي من كرمو بيعطيا

00:01:30.840 --> 00:01:33.740
ويس يوصل عالبيت بخبّر امّو شو صار معو

00:01:33.760 --> 00:01:34.360
وبتقلّو امّو:

00:01:35.380 --> 00:01:38.620
بسيطة يا ابني, نحنا بس اليوم أكلنا بلا خبز

00:01:38.640 --> 00:01:41.100
في ناس دايما أكلن بلا خبز

00:01:41.100 --> 00:01:42.880
أهم شي نساعد المحتاجين

00:01:42.900 --> 00:01:44.680
وبليلة ثانية من رمضان

00:01:44.720 --> 00:01:46.900
ومن بعد نهار كتير تعّيب

00:01:46.900 --> 00:01:48.900
بيتلاقى سامي هوّي وراجع عالبيت

00:01:48.980 --> 00:01:51.120
برجّال عم يبكي عطرف الطريق

00:01:51.340 --> 00:01:54.080
بيعرف سامي انّو هالرجّال بيّ لأربع أولاد

00:01:54.440 --> 00:01:57.460
وما عم بلاقي شغل وما معو يجيب أكل لأولادو

00:01:57.580 --> 00:02:00.100
فبيعطي سامي كل شي حاملو

00:02:00.120 --> 00:02:01.380
وبس يرجع عالبيت

00:02:01.380 --> 00:02:02.900
بخبّر امّو وبتقلّو

00:02:03.620 --> 00:02:06.360
بسيطة يا ابني نحنا بس اليوم بلا أكل

00:02:06.540 --> 00:02:09.040
في ناس دايما عايشين بلا أكل

00:02:09.080 --> 00:02:10.900
أهم شي نساعد المحتاجين.

00:02:11.960 --> 00:02:15.740
وعالصحور... بيوعى تيشرب ميّ لأنّو ناطرو نهار طويل

00:02:15.860 --> 00:02:18.780
بس ما بلاقي الفانوس! ضاع الفانوس!

00:02:18.820 --> 00:02:21.520
بيضهر على الشوارع وببلّش ينبّش

00:02:21.680 --> 00:02:23.880
يمين شمال... ما في شي!

00:02:23.880 --> 00:02:26.980
بيتلاقى بالمسحّراتي وبيسألو اذا شاف فانوسو

00:02:27.200 --> 00:02:29.380
بس المسحّراتي ما شاف شي

00:02:29.680 --> 00:02:32.660
وفجأة بلاحظ سامي ضوّ بعيد

00:02:32.860 --> 00:02:35.775
برّات حيطان المدينة بيشبه ضو الفانوس تبعو

00:02:35.780 --> 00:02:39.080
مضوّى أصفر وأخضر وأحمر بنفس الوقت

00:02:39.360 --> 00:02:43.240
بصير يركض يركض... كلمّا يركض كلّما يقرّب أكتر!

00:02:43.320 --> 00:02:45.940
وبس يصير كتير قريب بشوف

00:02:45.940 --> 00:02:48.420
فانوسو محطوط عصندوق قديم

00:02:48.440 --> 00:02:51.440
بيفتح سامي الصندوق وبلاقي كنز كبير

00:02:51.860 --> 00:02:56.380
ذهب وفضّة وألماس ولولو ومرجان  وزمرّد وياقوت!

00:02:56.940 --> 00:02:57.940
وكان في ورقة

00:02:58.860 --> 00:03:00.740
فتحها سامي وقرأ

00:03:00.740 --> 00:03:04.620
"بالايمان والصبر والتواضع والعدل, ما في مستحيل"

00:03:04.680 --> 00:03:07.460
وهيك تغيّرت حياتو لسامي

00:03:07.460 --> 00:03:09.360
وقدر يطبّب امّو

00:03:09.360 --> 00:03:11.260
ويساعد المحتاجين حواليه...

00:03:11.280 --> 00:03:14.340
ومحبّة الناس الو خلّتو يصير الحاكم الجديد!

00:03:14.340 --> 00:03:15.420
وحكم بعدل

00:03:15.560 --> 00:03:16.700
وبعدو لليوم

00:03:16.900 --> 00:03:19.080
ما بيعرف سامي مين أخد الفانوس

00:03:19.080 --> 00:03:20.780
وشو قصّة الصندوق

00:03:20.780 --> 00:03:21.680
بس لّي بيعرفو

00:03:21.780 --> 00:03:27.160
انّو بالايمان والصبر والتواضع والعدل, ما في مستحيل...


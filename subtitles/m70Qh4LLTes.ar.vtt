WEBVTT
Kind: captions
Language: ar

00:00:12.862 --> 00:00:24.079
ياراكبً جيبً جديدً شريته
سقت الثمن به ماتغاليت مشراه

00:00:24.079 --> 00:00:35.136
اليا جَهَز للازم اللي نويته
ياقرب مسراحه ويابعد ممساه

00:00:35.136 --> 00:00:46.417
ياراكبه نصّه لدارً ربيته
وقليبنا اللي من زمانً وردناه

00:00:46.417 --> 00:00:57.600
إصحى اليا من المخيتم وطيته
خلّه يسير ليمّة الغرب ممشاه

00:00:57.600 --> 00:01:08.861
وقصر القوين اليا وصلته وجيته
وط الدلال اليا تدلّت فياياه

00:01:08.861 --> 00:01:20.134
واحمس لنا من كيف بنًّ شريته
من وارد الخولان قطماً منقّاه

00:01:20.134 --> 00:01:31.224
ثم صب لي فنجال يوم اشتهيته
يبعد اعماس الطرقي اللي تقهواه

00:01:31.224 --> 00:01:42.494
ياخال الا يازين قصرً بنيته
جوّدت عمدانه وشيّدت مبناه

00:01:42.494 --> 00:01:53.598
على قليبً للشوايل تِبيته
جرد الرقاب معطّناتً على ماه

00:01:53.598 --> 00:02:04.758
وان جات هامل بالظمى مستميته
قام المشبّب وأنزل الدلو وأسقاه

00:02:04.758 --> 00:02:16.023
واليوم مابه شيء منها سقيته
يبساً مغاريبه وعطشاً ظماياه

00:02:16.023 --> 00:02:27.201
يالله في نوًّ عليها ظفيته
غب أربعً عشبه شباعً رعاياه

00:02:27.201 --> 00:02:38.440
يالله يامن هو رحيمً رجيته
يامن على خلقه اجزالً عطاياه

00:02:38.440 --> 00:02:49.587
من شوفته راس الطويله بديته
وأخذت ساعه في متارس حجاياه

00:02:49.587 --> 00:03:00.867
وقمت أستعيد لماضيً مانسيته
لو كان زل وراح ماني بويّاه

00:03:00.867 --> 00:03:12.000
يادار كم حيً مشى بك بكيته
عمي وابوي ومثل خالي وشرواه

00:03:12.000 --> 00:03:23.243
أنا أشهد إني مثلهم مالقيته
ياقل حلياهم من الناس قلّاه

00:03:23.243 --> 00:03:34.433
يازين وقتً عند أبويه قضيته
ونا صغيّر سن والعمر بصباه

00:03:34.433 --> 00:03:45.532
أسرح وأروّح والتعب ماشكيته
والماء هماج إليا ظمينا شربناه

00:03:45.532 --> 00:03:56.777
وإليا أمرني والدي ماعصيته
من صِغرتي ماعمرنا قد عصيناه

00:03:56.777 --> 00:04:07.982
مرحوم يامن بالقصيده رثيته
يالله لعله جنة الخلْد مؤاه

00:04:07.982 --> 00:04:19.453
وأنا اليا منّه وفاء أجلي قفيته
الموت حاصل ننتظر ونتحرّاه


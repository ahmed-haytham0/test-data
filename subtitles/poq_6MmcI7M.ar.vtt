WEBVTT
Kind: captions
Language: ar

00:00:10.400 --> 00:00:15.160
هانعرف في الفيديو ده ازاي نتعامل مع الحبل السري لغاية ما يقع تماما

00:00:15.160 --> 00:00:18.500
البيبي وهو جوه بطن مامته بيبقى متصل بالأم

00:00:18.500 --> 00:00:20.660
من خلال الحبل السري والمشيمة

00:00:21.300 --> 00:00:24.040
أول ما البيبي بيتولد بيتقص الحبل السري

00:00:24.040 --> 00:00:27.180
وبيبقى متساب منه حوالي 2.5 ل 5 سم

00:00:27.180 --> 00:00:30.400
وبيتحط عليه مشبك علشان يمنع النزيف

00:00:30.620 --> 00:00:32.540
كل ما الجزء ده هيتعرض لهواء

00:00:32.540 --> 00:00:35.580
كل ما هاينشف أسرع فا يقع في وقت أقصر

00:00:35.780 --> 00:00:38.920
أول ماهيبتدي ينشف حجمه هايتقلص شويه

00:00:38.920 --> 00:00:41.880
وهايبقي المشبك واسع عليه ف هايقع لوحده

00:00:42.040 --> 00:00:47.160
ها يتبقى الحبل السري لوحده لغاية ماهينشف تماما ويقع لوحده

00:00:47.600 --> 00:00:52.000
بياخد الجزء ده من 5 ل 14 يوم علشان يقع تماما

00:00:52.300 --> 00:00:54.720
ولغاية مايقع فيه 3 حاجات أساسية

00:00:54.720 --> 00:00:58.280
محتاجين ان احنا ناخد بالنا منهم واحنا بنتعامل مع البيبي

00:00:58.520 --> 00:01:01.800
أول حاجة البيبي ماينفعش ينام علي بطنه

00:01:02.260 --> 00:01:06.220
الحاجة الثانية واحنا بنغير الحفاضة للبيبي لازم نتنيها لتحت

00:01:06.220 --> 00:01:08.900
علشان مانقفلش علي الجزء ده

00:01:09.180 --> 00:01:12.980
وآخر حاجة لما هنحمي البيبي مش بنحطه جوه المياة

00:01:12.980 --> 00:01:16.240
و لكن بتبقي المياة في مكان و البيبي في مكان تاني

00:01:16.580 --> 00:01:19.700
وبنبقى بس كأننا بنمسح علي البيبي علشان نحميه

00:01:19.700 --> 00:01:22.120
مش بنحطه جوه المياة علشان زي ماقولنا

00:01:22.120 --> 00:01:27.060
كل ما الجزء ده هايتعرض لهواء هاينشف أسرع ويقع في وقت أقصر

00:01:27.060 --> 00:01:29.500
بنعمل ايه مع الجزء ده لغاية مايقع

00:01:29.580 --> 00:01:33.600
بنبقي محتاجين كحول، الكحول ده 70% نقي

00:01:33.600 --> 00:01:35.360
ومحتاجين قطنه

00:01:35.360 --> 00:01:38.140
علشان في كل مره هانغير فيها الحفاضة

00:01:38.140 --> 00:01:43.320
لازم نعقم الجزء ده بالكحول من غير ماييجي كحول علي بطن البيبي

00:01:43.580 --> 00:01:49.000
علشان كده أسهل طريقة نحط بيها الكحول ده علي المنطقة دي

00:01:49.180 --> 00:01:52.880
ان احنا نستعمل القطن اللي بنستعمله في تنظيف ودننا

00:01:52.880 --> 00:01:55.480
فا هانرش شوية من الكحول ده علي القطنه

00:01:55.480 --> 00:01:58.195
و هانعقم بيه الجزء ده كويس جدا

00:01:58.200 --> 00:02:02.300
و هانحتاج برده ان احنا نرفع الجزء ده شوية ونعقم من تحتيه

00:02:02.300 --> 00:02:04.125
لغاية ما هايقع تماما

00:02:04.125 --> 00:02:08.420
لما يقع محتاجين ان احنا نكمل التعقيم ده لمدة يومين كمان

00:02:08.980 --> 00:02:11.580
طبعا ماتحاوليش خالص ان انتي تشدي الجزء ده

00:02:11.580 --> 00:02:13.720
علشان تشيليه في وقت أسرع

00:02:14.200 --> 00:02:16.760
حتي لو هو فاضل فيه حاجة بسيطة ويقع

00:02:16.920 --> 00:02:22.280
سيبيه لغاية ما ينشف لوحده تماما ويقع من غير أي تدخل منك

00:02:22.845 --> 00:02:26.215
الحاجات اللي انتي لو شفتيها محتاجة تستشيري الدكتورعليها

00:02:26.220 --> 00:02:30.340
هي أول حاجة لو شفتي ان فيه مادة خارجة من الجزء ده

00:02:30.340 --> 00:02:34.860
لو شفتي ان المنطقة دي وارمة شويه او شكلها منفخ شويه

00:02:35.120 --> 00:02:40.620
ولو كمان في كل مره بتحطي فيها الكحول ده او بتغيري الحفاضة للبيبي

00:02:41.000 --> 00:02:44.460
بيعيط جامد وحاسه ان هو متألم من حاجة

00:02:44.460 --> 00:02:49.740
والجزء ده مش المفروض انه يألمه لأن دي حاجة خارجيه مش داخلية


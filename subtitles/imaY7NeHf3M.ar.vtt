WEBVTT
Kind: captions
Language: ar

00:01:47.220 --> 00:01:47.720
السلام عليكم..

00:01:47.720 --> 00:01:50.020
وأحلى مسا على عيونك.. ويومك لذيذ

00:01:50.020 --> 00:01:52.620
بعد إذن حضرتك.. بعد إذن حضرِتك

00:01:52.620 --> 00:01:55.400
نشوف الحلقة للآخر من أول كلمة لآخر كلمة..

00:01:55.400 --> 00:01:58.460
لحد ما تسمعوني بقول اشتركوا دلوقتي في خمسة بالمصري على يوتيوب

00:01:58.460 --> 00:02:00.140
اسمع للآخر.. ومش كده وبس.. لأ

00:02:00.140 --> 00:02:04.540
((فيديو جانبي: اهدى عليا.. اهدى شوية))

00:02:04.540 --> 00:02:08.040
وبرضه استوعب الكلام اللي هنقوله.. بعقلك مش بقلبك

00:02:08.040 --> 00:02:09.860
لو سمعت كلام مش عاجبك.. عادي

00:02:09.860 --> 00:02:13.220
اصبر.. وكمل.. وحاول تشوف وجهات النظر التانية

00:02:13.220 --> 00:02:15.860
وبنقول وجهات النظر عشان هم مش 2.. لأ هم أكثر من كده

00:02:15.860 --> 00:02:19.320
أكثر من حد  من حضراتكم سواء على يوتيوب أو فيسبوك وتوتير

00:02:19.320 --> 00:02:23.300
بعت لنا يطلب مننا إننا ندعم وبقوة دعوات التظاهر

00:02:23.300 --> 00:02:25.500
وفي اللي بعت بيسألنا إيه رأينا فيها..

00:02:25.500 --> 00:02:28.380
وفي اللي بعت يشتمنا ويتهمنا ويخوننا..

00:02:28.380 --> 00:02:31.100
إحنا كان ممكن نتجاهل كل ده ونكمل عادي

00:02:31.100 --> 00:02:33.380
بس قلنا الأحسن إننا نتكلم معاكم بصراحة

00:02:33.380 --> 00:02:35.960
ونجاوب على كل القصص دي بصراحة

00:02:35.960 --> 00:02:37.380
وعشان إنتم متعودين مننا على الصراحة

00:02:37.380 --> 00:02:38.600
فخمسة بقى كده

00:02:40.580 --> 00:02:42.580
من ساعة ما بدأنا حلقات برنامج خمسة بالمصري

00:02:42.580 --> 00:02:45.160
وفي بعض الناس.. هم مش كتير.. بيقولوا لينا

00:02:45.160 --> 00:02:46.820
أيوة يعني إيه الإضافة اللي إنت عملتها يعني

00:02:46.820 --> 00:02:49.440
إنت عمال تعرض سلبيات ومشاكل وكآبة

00:02:49.440 --> 00:02:52.180
وإحنا كلنا عارفنها.. إحنا عايزين حلول يا عم

00:02:52.180 --> 00:02:55.560
فدول نقولهم.. لأ.. مش كلنا عارفين المشاكل ولا السلبيات

00:02:55.560 --> 00:02:58.100
ولو فينا اللي عارفها.. فمش شرط يكون عارفها صح..

00:02:58.100 --> 00:03:00.600
أو شايفها من كل زواياها بالشكل المطلوب

00:03:00.600 --> 00:03:03.720
أو بتلاقيه عارف المشكلة بس مش عارف مين السبب فيها

00:03:03.720 --> 00:03:06.920
وبيحمل ناس تانية مسئولية المشكلة دي أو الفشل ده!

00:03:06.920 --> 00:03:09.920
فكل دي حاجات لازم مع بعض ندردش فيها.. ونفككها..

00:03:09.920 --> 00:03:12.900
وده جزء من الحل على فكرة.. وده كلام عملي وواقعي مش نظري

00:03:12.900 --> 00:03:16.240
وبرضه لو وصلنا إننا عارفين مين المسئول الرئيسي عن المشكلة

00:03:16.240 --> 00:03:19.220
فمش بيبقى عند البعض الجرأة إنه يحمله المسئولية

00:03:19.220 --> 00:03:22.220
ويقعد يلف ويدور.. ويتكلم في حاجات تانية.. أو يعرّض

00:03:22.220 --> 00:03:25.500
وده ياخدنا للسؤال العظيم.. ليه الناس بتعرض؟!

00:03:25.500 --> 00:03:27.780
روحوا بقى شوفوا الحلقة دي عشان تعرفوا الإجابة

00:03:27.780 --> 00:03:32.200
وفي مرحلة متقدمة.. إن مننا اللي يحمل الشخص المسئول مسئوليته

00:03:32.200 --> 00:03:34.360
ودي مرحلة كويسة.. غايبة عن ناس كتير

00:03:34.360 --> 00:03:37.500
عشان كده إحنا جايين ندردش خمسة بس كده

00:03:37.500 --> 00:03:41.640
عشان نحط النقط على الحروف وكل واحد يعرف مقاسه كام

00:03:41.640 --> 00:03:43.800
نيجي بقى لسؤال الحلقة.. هل إنت مع النزول؟

00:03:43.800 --> 00:03:45.760
وزي ما عودناكم.. ده ياخدنا لأسئلة تانية

00:03:45.760 --> 00:03:47.760
ولازم نبص على الموضوع من زوايا تانية

00:03:47.760 --> 00:03:48.960
اللي هو إنت نازل ليه..؟

00:03:48.960 --> 00:03:53.200
عشان في ظلم.. موجود، في قهر.. موجود، فساد.. موجود

00:03:53.200 --> 00:03:56.560
في محسوبية وسرقة وشعب مداس عليه بالجزم كل يوم

00:03:56.560 --> 00:03:58.840
أيوة كل ده موجود ومحدش يقدر ينكره..

00:03:58.840 --> 00:04:02.840
فاحنا عايزين نتخلص من كل المشاكل دي في المنظومة الفاسدة دي

00:04:02.840 --> 00:04:04.840
فنعمل إيه.. يقولك نشيل رأس المنظومة!

00:04:04.840 --> 00:04:06.480
هل ده الحل.. هل ده حل..؟

00:04:06.480 --> 00:04:09.460
للأسف لأ.. واللي يقولك كده يبقى مش فاهم للأسف

00:04:09.460 --> 00:04:11.240
إحنا كلنا بنجري ندور على الحل..

00:04:11.240 --> 00:04:14.480
فأول حاجة نخبط فيها نفتكر إنها الحل.. وده غلط..

00:04:14.480 --> 00:04:17.120
يعني مثلاً.. كتير مننا بيتريق على إن الريس قال

00:04:17.120 --> 00:04:21.580
إنه لومشي على دراسات الجدوى كان75%من المشروعات متعملش أصلاً

00:04:21.580 --> 00:04:23.900
فإحنا نتريق عليه.. ونروح نعمل زيه بالظبط

00:04:23.900 --> 00:04:27.020
لا نهتم بدراسة.. ولا علم.. ولا محاولة للفهم

00:04:27.020 --> 00:04:28.800
دراسة إيه؟.. دراسة الواقع المصري..

00:04:28.800 --> 00:04:31.460
علم إيه؟.. علم السياسة.. علم الثورة..

00:04:31.460 --> 00:04:34.040
أيوة حضرتك الثورة علم وليها أصول وقواعد

00:04:34.040 --> 00:04:36.740
فهم إيه؟.. فهم الدولة والجهاز الإداري للدولة..

00:04:36.740 --> 00:04:39.040
هل في حد أي حد سواء من جانب السلطة..

00:04:39.040 --> 00:04:40.660
اللي إحنا هنا في خمسة بالمصري مش تبعه

00:04:40.660 --> 00:04:42.660
أو في جانب المعارضة والثورة..

00:04:42.660 --> 00:04:44.520
اللي إحنا هنا في خمسة بالمصري مش تبعه

00:04:44.520 --> 00:04:47.840
يعني إحنا ضد الظلم والفشل اللي بتمارسه وواقعة فيه السلطة

00:04:47.840 --> 00:04:51.240
وبرضه ضد إني أتصدر المعارضة والثورة..

00:04:51.240 --> 00:04:53.740
وأنا لا عارف يعني إيه سياسة.. ولا يعني إيه ثورة!

00:04:53.740 --> 00:04:55.740
قصدك إيه يا عم بكر؟! إنت ضد نزول الناس؟

00:04:55.740 --> 00:04:59.200
إجابة واحدة وواضحة وصريحة.. لا.. أنا مش ضد نزول الناس

00:04:59.200 --> 00:05:03.000
ولا أنا ضد اللي بيدعوا الناس للنزول.. اللي عايز يعمل حاجة يعملها..

00:05:03.000 --> 00:05:05.540
بس أنا شخصياً.. لو في الموقف ده.. مش هنزل!

00:05:05.540 --> 00:05:08.060
طيب هل الناس اللي بتدعوا للنزول وناوية تنزل دي إيه؟

00:05:08.060 --> 00:05:09.920
حقهم.. دول مواطنين مصريين

00:05:09.920 --> 00:05:13.720
لا في شخص ولا جهة ولا مؤسسة يقدر ينزع منهم وطنيتهم

00:05:13.720 --> 00:05:17.140
ناس شايفة نفسها مظلومة.. ناس في مصر حاسة بالظلم..

00:05:17.140 --> 00:05:18.820
فعايز يعبر عن رأيه.. حقه

00:05:18.820 --> 00:05:21.520
دول مواطنين مصريين.. مش عاجبهم مسئول

00:05:21.520 --> 00:05:24.220
مش عجبهم حكومة.. فبيقولوا نازلين نعترض

00:05:24.220 --> 00:05:28.260
فهم فعليا مش نازلين ضد مصر.. اللي يقول كده يبقى مش فاهم حاجة

00:05:28.260 --> 00:05:32.460
الريس مش هو مصر.. الحكومة مش هي مصر..

00:05:32.460 --> 00:05:34.680
مش معنى انتقادي لوزير إني كده بنتقد مصر

00:05:34.680 --> 00:05:36.980
ده اللي احنا بنتكلم فيه من ساعة ما جينا

00:05:36.980 --> 00:05:41.180
إننا نفرق بين مصر - الدولة - السلطة - المجتمع

00:05:41.180 --> 00:05:45.220
مش معني إني حتى هاجمت وزير إني بهاجم البلد!

00:05:45.220 --> 00:05:48.180
اللي يفتكر كده مش فاهم ولازم نفهمه..

00:05:48.180 --> 00:05:50.240
يعني لما آجي أنا دلوقتي أناقش

00:05:50.240 --> 00:05:52.940
قرارات وزير التربية والتعليم الدكتور طارق شوقي

00:05:52.940 --> 00:05:56.200
عادي.. قرارات وزراية.. فيها إيه يعني لما أنتقدها؟!

00:05:56.200 --> 00:05:58.480
إنت كمواطن طالع بتدافع عن الوزير ليه

00:05:58.480 --> 00:06:01.420
وبتتهم غيرك بالخيانة لإنه مش عاجباه القرارات؟!

00:06:01.420 --> 00:06:04.320
يا سيدي إنت عاجبك القرارات.. براحتك حقك

00:06:04.320 --> 00:06:06.320
أنا مش عاجباني.. حقي برضه براحتي

00:06:06.320 --> 00:06:09.380
فملكش دعوة بقى اللي بيتكلم ده جوة مصر ولا برة مصر

00:06:09.380 --> 00:06:11.760
ميخصكش.. وعامل غير مؤثر في الموضوع أصلاً

00:06:11.760 --> 00:06:14.880
الفريق سعد الدين الشاذلي أكبر قيادات الجيش في حرب أكتوبر

00:06:14.880 --> 00:06:16.780
اللي حضرتك بتحتفل بيها لحد النهاردة

00:06:16.780 --> 00:06:20.340
كان بيقول رأيه ووجهة نظره من أوروبا ومن الجزائر ولسنين عادي

00:06:20.340 --> 00:06:23.100
ولا الفريق الشاذلي خاين وعميل وممول وبيكره البلد!

00:06:23.100 --> 00:06:25.920
ما أقباط المهجر كتير منهم بيطلع يدعم الريس

00:06:25.920 --> 00:06:28.500
ويقول رأيه في كل أحداث بلدنا اللي احنا عايشنها

00:06:28.500 --> 00:06:31.980
وهو هناك في أمريكا بقاله ييجي 20 سنة منزلش مصر

00:06:31.980 --> 00:06:33.900
يعني لا شاف ثورة يناير ولا شاف حاجة

00:06:33.900 --> 00:06:36.220
وعمال بيؤيد في الحكومة والريس وفي كل قراراتهم

00:06:36.220 --> 00:06:38.220
فبراحته.. حقه.. هو مواطن مصري

00:06:38.220 --> 00:06:41.100
وبرضه من حق أي حد مصري ينتقد أداء السلطة..

00:06:41.100 --> 00:06:43.100
ومش من حق أي حد يخونه

00:06:43.100 --> 00:06:45.480
ويقوله إنت بتتكلم عن مصر.. عاااااا

00:06:45.480 --> 00:06:49.280
طلع مصر برة الموضوع أصلاً.. طلع الوطنية والانتماء برة القصة

00:06:49.280 --> 00:06:51.660
يعني أنا لما أقول إن قرارات وزير التعليم عجيبة!

00:06:51.660 --> 00:06:54.320
القرارات الخطيرة اللي الوزير طالع يعلنها..

00:06:54.320 --> 00:06:56.780
هي دي مشاكل التعليم في مصر.. فهو كده قشطة يعني حلها!!

00:06:56.780 --> 00:06:59.640
التحسين وسنين التحسين! دول حتى مش بيغيروا اسمه

00:06:59.640 --> 00:07:02.760
رجع التحسين يا بني.. إلغي التحسين.. رجع التحسين تاني!

00:07:02.760 --> 00:07:05.880
أيوة يعني ده هيحل إيه أو حل إيه من المشاكل المزمنة!!

00:07:05.880 --> 00:07:06.820
التصحيح إليكتروني!!

00:07:06.820 --> 00:07:10.020
إليكتروني إيه في مصر اللي مفيهاش بنية تحتية للإنترنت أصلا!!

00:07:10.020 --> 00:07:12.140
بتصرف فلوس الوزارة على تصحيح إليكتروني

00:07:12.140 --> 00:07:14.820
وإنت 90% من مدارسك مفيهاش حمامات آدمية أصلاً!!

00:07:14.820 --> 00:07:16.560
رد علينا يا دكتور طارق..

00:07:16.560 --> 00:07:20.720
ما قيمة أن يعرف الطالب نتيجة امتحانه فور خروجه من اللجنة؟

00:07:20.720 --> 00:07:23.600
هو امتحان سواقة؟! بيمتحن ICDL احنا ولا حاجة!!

00:07:23.600 --> 00:07:24.880
إيه القيمة المضافة يعني..

00:07:24.880 --> 00:07:28.460
في ظل الثانوية العامة اللي كلنا عارفين ضغوطها على الطلاب والأهالي

00:07:28.460 --> 00:07:32.480
حد درس الموضوع ده وآثاره النفسية.. إيه الأفضل فيه وإيه الأسوأ

00:07:32.480 --> 00:07:34.580
يعني افترض معايا يا عم وأنا بسأل مش عارف

00:07:34.580 --> 00:07:37.220
لو طالب خرج من الامتحان لقى نفسه جاب درجة عالية

00:07:37.220 --> 00:07:40.180
مش وراد ده يخليه يريح.. فيفشل في المادة اللي وراها

00:07:40.180 --> 00:07:43.700
بنفترض مثلا طالب جاب درجة وحشة جدا مكنش متوقعها

00:07:43.700 --> 00:07:46.380
في المادة دي اللي هو شايف إنها أكثر مادة فاهمها..

00:07:46.380 --> 00:07:48.760
مش يمكن ده يخليه يحزن ويقلق أكثر وييأس

00:07:48.760 --> 00:07:51.240
رغم إنه في باقي المواد كان هيبقى أدائه أحسن

00:07:51.240 --> 00:07:54.180
يعني السؤال حد درس التأثير السلبي والإيجابي على الطلاب

00:07:54.180 --> 00:07:56.540
فلقى إن التأثير الإيجابي مكتسح فأخد القرار؟

00:07:56.540 --> 00:07:58.860
ولا إحنا بتوع شو والنتيجة اليكترونية وبتاع!

00:07:58.860 --> 00:08:00.500
السادة المشاهدين.. خبر عاجل

00:08:03.560 --> 00:08:05.980
فين يا عم مصر دي؟.. أنا بنتقد طارق شوقي!

00:08:05.980 --> 00:08:08.380
لا هو مسموش طارق.. ده الدلع.. اسمه الحقيقي مصر

00:08:08.380 --> 00:08:09.660
إنت إيش عرفك إنت..

00:08:09.660 --> 00:08:11.000
وطالما اتكلمنا في التعليم..

00:08:11.000 --> 00:08:12.640
وخاصة في الحرب على الدروس الخصوصية

00:08:12.640 --> 00:08:14.800
اللي هيبقى الحصول عليها أصعب من المخدرات

00:08:14.800 --> 00:08:16.800
تعالوا سوا ناخد درس خصوصي مع بعض

00:08:16.800 --> 00:08:18.960
عشان لو عايزين نحل المشاكل اللي احنا فيها

00:08:18.960 --> 00:08:21.880
والشهادة لله.. إحنا كمصريين في وضع صعب جدا

00:08:21.880 --> 00:08:23.420
لا نحسد عليه زي ما بيقولوا..

00:08:23.420 --> 00:08:27.480
الشعب واقع مابين سلطة.. في إيديها البلد.. وعارفة بتديرها إزاي..

00:08:27.480 --> 00:08:30.080
بس بتدورها طبعاً لصالحها بس وتيت أم الناس

00:08:30.080 --> 00:08:33.000
وما بين.. معارضة.. بتقول عايزين خير البلد لصحابها

00:08:33.000 --> 00:08:35.740
بس هم للأسف ميعرفوش أي حاجة عن إدارة البلد

00:08:35.740 --> 00:08:39.300
في ناس كتير بقى في النص.. إحنا منهم لا هي بتعرض للسلطة بل العكس

00:08:39.300 --> 00:08:41.300
هي شايفة إن السلطة ظالمة وواكلة حقها

00:08:41.300 --> 00:08:43.200
بس برضه لما بيبصوا الناحية التانية

00:08:43.200 --> 00:08:45.740
مش شايفين من أي حد برنامج أو خطة واضحة..

00:08:45.740 --> 00:08:48.880
ناس كتير واقعة ما بين واحد بيهد بيته!

00:08:48.880 --> 00:08:52.360
وبيزود عليه كل الأسعار ومعيشه في قهر وظلم وفساد

00:08:52.360 --> 00:08:54.760
وواحد بيقوله الحل إنك تنزل! طيب وماذا بعد؟!

00:08:54.760 --> 00:08:58.160
أنا نزلت.. وغيري نزل.. ويا سيدي اللي عايزينه حصل.. وبعدين؟!

00:08:58.160 --> 00:09:01.240
في عند حضرتك برنامج لإدارة البلد؟ الإجابة لأ..

00:09:01.240 --> 00:09:03.140
طيب نزلنا ومحصلش اللي عايزينه..

00:09:03.140 --> 00:09:06.500
والناس بقالها يا عم 6 أيام.. ولا 5 ولا 6 أيام في الشارع يوميا

00:09:06.500 --> 00:09:09.480
إيه السيناريو اللي عندك حضرتك.. إيه الخطة ب؟ برضه مفيش..!

00:09:09.480 --> 00:09:13.720
واحد يقولي يعني بتقول متنزلوش.. أرد تاني وأقول.. لأ.. مش بقول كده

00:09:13.720 --> 00:09:16.040
أنا لا أملك إني أقول لواحد إنزل أو متنزلش

00:09:16.040 --> 00:09:17.940
وبأكد تاني اللي عايز ينزل ده حقه

00:09:17.940 --> 00:09:20.280
ومواجهته بالتخويف والقبض عليه غلط

00:09:20.280 --> 00:09:21.880
ومش بيحل المشكلة.. بيعقدها..

00:09:21.880 --> 00:09:25.000
وإنه لازم اللي في السلطة يعمل وقفة مع نفسه كده.. يسأل

00:09:25.000 --> 00:09:26.380
هي الناس دي على طول مش طايقاني ليه؟

00:09:26.380 --> 00:09:28.320
هو الناس بتستجيب ليه لدعوات النزول؟

00:09:28.320 --> 00:09:31.440
هي الناس مراحتش ليه انتخابات الشورى اللي أنا صارف عليها مليارات

00:09:31.440 --> 00:09:33.120
هو ليه الناس معندهاش استعداد

00:09:33.120 --> 00:09:35.920
وبنشحتها عشان تنزل استفتاء تعديل الدستور

00:09:35.920 --> 00:09:38.840
وفي نفس الوقت عندها الرغبة والاستعداد للنزول ضد الحكومة

00:09:38.840 --> 00:09:40.920
حتى لو منزلتش فعلياً في الشارع

00:09:40.920 --> 00:09:43.880
كل أسئلة ليه دي لازم تجاوب عليها الحكومة

00:09:43.880 --> 00:09:45.640
عشان الإجابة عند اللي في السلطة

00:09:45.640 --> 00:09:49.280
إنتوا السبب.. بأفعالكم.. وطريقة إدارتكم.. وقرارتكم..

00:09:49.280 --> 00:09:51.000
ما هو إنت متجيش تخلي ضهري للحيط

00:09:51.000 --> 00:09:53.860
ونازل فيا ضرب وتلتطيش وبتكهربني في أماكن حساسة

00:09:53.860 --> 00:09:56.920
ودلوقتي بتخنقني وأنا بفرفر.. فلما بلوش بإيدي

00:09:56.920 --> 00:09:59.120
فإنت تقول شايفين الخاين بيمد إيده على الوطن

00:09:59.120 --> 00:09:59.940
اللي هو بالظبط..

00:09:59.940 --> 00:10:03.060
بنت الحرام عضتني في إيدي وأنا بموتها! تقولش عدوتها!!

00:10:03.060 --> 00:10:04.860
ما إنتوا مش سايبين نَفس للناس..

00:10:04.860 --> 00:10:08.660
عمالين تلموا ملايين في حساباتكم البنكية وإحنا بيداس علينا

00:10:08.660 --> 00:10:11.580
وضع كارثي جداً.. لما السلطة تسرق الشعب

00:10:11.580 --> 00:10:14.500
زي اللي شغال في سوبر ماركت وبيسرق من الدرج يحط في جيبه

00:10:14.500 --> 00:10:15.380
حرامي

00:10:15.380 --> 00:10:19.200
فتاني.. إحنا عايزين نعدل الحال المايل ده.. فعشان نعدله لازم نفهم..

00:10:19.200 --> 00:10:22.780
إنت لو عربيتك باظت فيها حتة.. بتروح بيها لنجار! بتروح لسباك!

00:10:22.780 --> 00:10:25.260
ولا بتدور على أحسن ميكانيكي.. عشان ده شغله..

00:10:25.260 --> 00:10:28.160
فلما عايزين نصلح بلد زي مصر.. لازم نفهم الأول

00:10:28.160 --> 00:10:31.200
يعني إيه مصر.. نفهم يعني إيه حكم.. يعني إيه دولة

00:10:31.200 --> 00:10:34.780
واحد يسأل.. يعني 100 مليون لازم يبقوا كلهم سياسين..

00:10:34.780 --> 00:10:37.840
وأساتذة علوم سياسية.. بالتأكيد لأ.. مش ده المقصود..

00:10:37.840 --> 00:10:40.640
بس على الأقل يبقى عندنا الحد الأدنى من الفهم والوعي

00:10:40.640 --> 00:10:42.880
وده اللي إحنا بنحاول هنا في خمسة بالمصري نعمله

00:10:42.880 --> 00:10:45.860
وبرضه لازم إن المتصدر للمشهد

00:10:45.860 --> 00:10:48.700
اللي طالع في الوش اللي ماسك الميكروفون يعني.. لازم يبقى فاهم

00:10:48.700 --> 00:10:51.520
على الأقل نلاقي في مصر 5 أحزاب سياسية.. أحزاب بجد

00:10:51.520 --> 00:10:54.800
ومع كل الاحترام لأي حد هو مين.. مصر مفيهاش حزب واحد

00:10:54.800 --> 00:10:56.900
وكل اللي موجود حاليا مجرد ديكور.. أو أقل

00:10:56.900 --> 00:11:00.080
ودي مصيبة يتحملها اللي في السلطة واللي في المعارضة

00:11:00.080 --> 00:11:02.080
فالموضوع كبير أوي والله وحساس جداً..

00:11:02.080 --> 00:11:04.420
ومفيهوش أبيض وإسود زي ما إحنا شايفين الدنيا من بعيد

00:11:04.420 --> 00:11:06.620
لا في مساحات كتير متداخلة.. وأمور متشابكة

00:11:06.620 --> 00:11:08.620
مبنقولش اللي في السلطة صح مليون في المية

00:11:08.620 --> 00:11:11.400
ولا بنقول اللي بيقول للناس انزلوا صح مليون في المية

00:11:11.400 --> 00:11:15.320
بنقول قبل ما نتحرك في حياتنا أو ناخد أي خطوة لازم نفهم..

00:11:15.320 --> 00:11:17.500
يعني إحنا عايزين نخلص من كل مشاكلنا من غير دراسة..

00:11:17.500 --> 00:11:20.680
ومن غير خطط وبرامج ومراكز أبحاث ودراسات ومتخصصين!

00:11:20.680 --> 00:11:22.300
من غير ما نعرف التيتة زي ما بيقولوا..

00:11:22.300 --> 00:11:23.860
من غير ما نعرف اللي لينا واللي علينا

00:11:23.860 --> 00:11:26.760
من غير ما نبقى فاهمين حدود العلاقة بين الدولة والمجتمع..

00:11:26.760 --> 00:11:29.240
إحنا كل اللي عايزينه نعيش عيشة كويسة..

00:11:29.240 --> 00:11:31.760
بس مش قادرين نفرق بين الدولة ونظام الحكم..

00:11:31.760 --> 00:11:34.360
بين مصر وبين الحكومة.. وبين المسئول وبين المؤسسة!

00:11:34.360 --> 00:11:36.700
لما المجاري تطفح مثلاً في شارعنا ولا الكهرباء بتقطع..

00:11:36.700 --> 00:11:38.200
نقول فين رئيس الجمهورية؟!

00:11:38.200 --> 00:11:40.780
فعلياً الرئيس كمنصب ملوش دعوة بالقصة دي..

00:11:40.780 --> 00:11:43.600
ولا عضو البرلمان برضه.. تعرف ولا حتى المحافظ! تخيل!

00:11:43.600 --> 00:11:47.600
المفروض إن في إدارة محلية.. محليات.. فيها ناس معينة وناس منتخبة..

00:11:47.600 --> 00:11:49.420
دول المفروض إنت تعرفهم بالاسم

00:11:49.420 --> 00:11:51.120
وجايز هم كمان يكونوا عارفينك بالاسم

00:11:51.120 --> 00:11:53.900
التواصل بينكم دايم ومباشر وممكن يكون يومي..

00:11:53.900 --> 00:11:57.080
ترفع سماعة تليفونك عليه.. أو تتصل بمكتبه أو تروح له مباشرة..

00:11:57.080 --> 00:11:59.700
وتلاقيه بنفسه واقف بيحل مشكلتك.. وفوراً

00:11:59.700 --> 00:12:01.880
وخلي بالك.. أصلاً مش وظيفته حل المشكلات..

00:12:01.880 --> 00:12:04.540
ما دي برضه من مصايب التفكير برضه اللي لازم تتغير

00:12:04.540 --> 00:12:08.320
المسئول عامة وخاصة  في المحليات مش جاي يحل مشاكل حضرتك.. لأ

00:12:08.320 --> 00:12:11.180
لا.. ده بيشتغل طول النهار ويسهر طول الليل

00:12:11.180 --> 00:12:13.180
عشان يخلي حضرتك تعيش في نعيم

00:12:13.180 --> 00:12:15.840
يركبك أحسن مواصلات.. بتمشي على طريق حرير

00:12:15.840 --> 00:12:18.600
ويوفرلك سوق جنب بيتك في أرخص خضار وفاكهة

00:12:18.600 --> 00:12:21.980
ويعملك جنينة عشان لو عايز تشم هوا نظيف.. ولا تلاعب العيال

00:12:21.980 --> 00:12:25.360
يعني قصص النظافة والصرف الصحي والكهرباء ومياه شرب نظيفة دي

00:12:25.360 --> 00:12:28.380
دي أساسيات لو معملتهاش الحكومة والمحليات

00:12:28.380 --> 00:12:30.700
ياخدوا فوق دماغهم بالجزمة القديمة لمؤاخذة..

00:12:30.700 --> 00:12:32.520
فده مثلا دور للمحليات مهم جداً..

00:12:32.520 --> 00:12:34.880
فلا المعارضة شغالة على برامج للمحليات

00:12:34.880 --> 00:12:38.340
ولا الريس عايز يعمل انتخابات محلية تخدم المواطن وتريحه وتساعده؟!

00:12:38.340 --> 00:12:40.600
والسؤال هنا ليه مصر مفيهاش محليات؟

00:12:40.600 --> 00:12:43.420
ده احنا عملنا 2 برلمان و2 انتخابات رئاسية و2 دستور

00:12:43.420 --> 00:12:46.600
وفي الآخر مش عارفين نعمل محليات.. الإجابة.. مش عايزين يعملوا..

00:12:46.600 --> 00:12:49.220
على أساس يعني الخوف من فقدان المركزية والسيطرة..

00:12:49.220 --> 00:12:52.580
نرجع لينا إحنا.. يعني إنت أصلا بتقول نازل عايز حقك

00:12:52.580 --> 00:12:54.380
وإنت مش عارف أصلاً حدود حقك دي فين

00:12:54.380 --> 00:12:56.380
إحنا لما اتكلمنا عن الدعم وقلنا إن المصريين

00:12:56.380 --> 00:12:59.760
فلوس الدعم بتاعتهم من الاخر بتتسرق محدش اهتم أوي..

00:12:59.760 --> 00:13:02.880
عشان للأسف مش فاهمين.. فللي بنطلبه إنك تفهم

00:13:02.880 --> 00:13:05.760
عشان لو حابب تروح تجيب حقك.. فتجيب حقك فعلاً

00:13:05.760 --> 00:13:08.240
مش يرمي لنا أي حاجة فنفرح بيها ونزأطط..

00:13:08.240 --> 00:13:11.100
زي بالظبط الفيديوهات للناس والأهالي

00:13:11.100 --> 00:13:13.520
ووقوفهم قدام الشرطة وهي جاية تنفذ قرار الإزالة

00:13:13.520 --> 00:13:16.580
فالشرطة تتفاجيء من رد الفعل الناس ووقوفها .. وتمشي

00:13:16.580 --> 00:13:19.960
فإحنا نفرح بقى ونهيص وكل واحد يروح لحال سبيله يتفشخ في حياته

00:13:19.960 --> 00:13:23.360
فالشرطة ترجع ومعاها ضعف عدد القوات وتهد برضه!

00:13:23.360 --> 00:13:25.740
فهم فاهمينك.. وعاملين سيناريو و 2 و 3

00:13:25.740 --> 00:13:27.180
وإحنا عاملين إيه؟ مش عاملين..

00:13:27.180 --> 00:13:30.920
احنا نفسنا لما الموظف أو المسئول المحلي يبقى يقصر في شغله

00:13:30.920 --> 00:13:33.780
ودي حاجة صعبة جداً في ظل نظام مجتمعي ونظام حكم صحيح..

00:13:33.780 --> 00:13:36.160
ساعتها تطلع درجة واحدة وتشتكيه..

00:13:36.160 --> 00:13:39.280
يا هيتحبس يا هيقال أو يستقيل يا هيتظبط ويشتغل..

00:13:39.280 --> 00:13:41.560
لكن كلنا عارفين إن سلو بلدنا غير..

00:13:41.560 --> 00:13:45.640
إحنا الرئيس مسئول عن كل حاجة فيها حتى دينها.. حتى دينها..

00:13:45.640 --> 00:13:47.980
مسئول عن القيم والأخلاق والمبادي.. والدين..!!

00:13:47.980 --> 00:13:52.000
لكن ساعة الغلط.. ساعة التقصير والفشل.. يطرطشوا في وشنا زلط..

00:13:52.000 --> 00:13:55.860
يصرخوا.. إييييييه هو الريس هيعمل كل حاجة! أ#ـا..

00:13:55.860 --> 00:13:58.140
مش هو لسة قايل بعضمة لسانه إنه هو مسئول عن كل حاجة!

00:13:58.140 --> 00:13:59.940
ومش صح أصلا إنه هو يبقى مسئول عن كل حاجة

00:13:59.940 --> 00:14:02.580
عشان هو مش عبقري يعني ولا خارق يعني!

00:14:02.580 --> 00:14:05.900
هو قدراته محدودة وتفكيره محدود جداً.. وعدى كل الحدود

00:14:05.900 --> 00:14:08.700
هو مش قد بلد زي مصر.. ومفيش حد لوحده قدها..

00:14:08.700 --> 00:14:11.720
يا عم ذو القرنين نفسه.. اللي ليه صولات وجولات

00:14:11.720 --> 00:14:14.100
قال للناس ساعدوني عشان نبني السد سوا

00:14:14.100 --> 00:14:17.000
سيدنا يوسف حط خطة الإنقاذ من الجفاف والمجاعة

00:14:17.000 --> 00:14:18.700
بس مش هو اللي نفذها كلها لوحده

00:14:18.700 --> 00:14:21.660
عشان كده زي ما بتطالبوا المواطن اللي طالع ميـ#ـينه

00:14:21.660 --> 00:14:24.220
إنه يعقل ويصبر وإن مش الحل النزول..

00:14:24.220 --> 00:14:26.860
برضه لازم تحط صباعكم في عين أتخن مسئول

00:14:26.860 --> 00:14:30.120
وقولوا ليه فوق.. إنت مش إله.. إنت مش زعيم.. ولا قائد

00:14:30.120 --> 00:14:33.680
إنت حتى لا تصلح تبقى رئيس حزب سياسي.. متعرفش

00:14:33.680 --> 00:14:36.100
إنت هنا واحد بتدير.. فالإدارة تفويض

00:14:36.100 --> 00:14:39.180
جيب ناس بتفهم وإديها المجال تشتغل عشان تنقذ البلد

00:14:39.180 --> 00:14:40.860
ده إنت بعضمة لسانك قلتها مرتين

00:14:40.860 --> 00:14:44.540
إن مؤسسات الدولة طلبت منك إنك متتكلمش.. وإنت خالفتها واتكلمت!!

00:14:44.540 --> 00:14:46.820
وعايز المواطن يحترم مؤسسات الدولة ويقدرها

00:14:46.820 --> 00:14:48.060
إذا كنت إنت محترمتهاش!!

00:14:48.060 --> 00:14:49.020
كل ده لازم يتغير..

00:14:49.020 --> 00:14:53.060
عقلية المسئول.. عقيلة المواطن.. عقلية النظام.. عقلية المجتمع..

00:14:53.060 --> 00:14:56.620
لازم نعيد تشكيل تفكيرنا بطريقة صح.. يعني من الآخر..

00:14:56.620 --> 00:14:59.800
اللي بيقولك انزل واعمل وسوي وروح وتعالا.. فاهم حاجة؟

00:14:59.800 --> 00:15:02.220
وإن كانت نيته يعني طيبة أو عايز الخير لبلده..

00:15:02.220 --> 00:15:05.600
عشان النوايا لوحدها مش بتدير ولا بتبني أوطان.. ولا بتسند زير

00:15:05.600 --> 00:15:08.160
عشان لو سألته إنت هتحكم إزاي؟ مش هيعرف يرد عليك..

00:15:08.160 --> 00:15:09.840
أو يقولك ما الجيش اللي هيشيله!!

00:15:09.840 --> 00:15:13.280
يعني بيرمي الكورة والشعب والبلد كلها في حجر الجيش

00:15:13.280 --> 00:15:15.120
طيب وهي أصلا في حجر مين حضرتك دلوقتي؟!

00:15:15.120 --> 00:15:17.760
لو قلتله خطتك إيه بعد 3 أيام.. هيتهته في الكلام..

00:15:17.760 --> 00:15:19.580
وبرضه.. في الناحية التانية عند السلطة

00:15:19.580 --> 00:15:22.460
اللي بيقولك حافظ على وطنك.. واقف خلف القيادة..

00:15:22.460 --> 00:15:27.060
وكلنا نصطف مع مؤسسات بلدنا.. واطلب تلاقي 100 مليون فدائي..

00:15:27.060 --> 00:15:30.240
ده برضه ولا فاهم أي حاجة في حياته.. يا إما معرض وش

00:15:30.240 --> 00:15:34.100
هو بيتجاهل تماما إن رغبة الناس في النزول نتيجة طبيعية ومنطقية

00:15:34.100 --> 00:15:37.520
لازم نوصل ليها بسبب الطريقة اللي بنتحكم بيها دلوقتي..

00:15:37.520 --> 00:15:40.180
عشان وإن كانوا اللي في الحكم بيمتلكوا مقومات الحكم..

00:15:40.180 --> 00:15:42.420
حتى لو عارفين الدولة المصرية بتدار إزاي..

00:15:42.420 --> 00:15:45.700
فهم زي اللي بيعرف يسوق عربية.. بس ماشي في طريق على مزاجه

00:15:45.700 --> 00:15:48.520
بيخدمه هو بس.. وطظ في كل الركاب اللي معاه..

00:15:48.520 --> 00:15:51.660
أو ماشي في طريق مش عارفه.. ضلمة وكله مطبات وعمال يتخبط

00:15:51.660 --> 00:15:54.580
عمال يستلف في قروض كل يوم ومن طوب الأرض

00:15:54.580 --> 00:15:56.840
ومش فارق معاه الركاب عشان هو لابس الحزام

00:15:56.840 --> 00:15:59.960
وعنده إير باج.. وسائد هوائية حضرتك تنقذه

00:15:59.960 --> 00:16:01.780
لو اتقلبت العربية ولا دخلت في الحيط!

00:16:01.780 --> 00:16:06.240
فمتلومش اللي بيقول ننزل.. اللي عايز ينزل مطالبه متفهمة تماماً

00:16:06.240 --> 00:16:10.160
ففي مقابل المطالب دي مينفعش واحد طالع عمال يتعولـ# ويترقص

00:16:10.160 --> 00:16:12.460
ويقولك وعي المصريين وأنا خايف على البلد..

00:16:12.460 --> 00:16:15.580
ومحدش ينزل يا جماعة.. ومحدش يقول عليا خاين أنا وطني

00:16:15.580 --> 00:16:18.220
وهو عمال يخون ويتهم غيره من المواطنين

00:16:18.220 --> 00:16:21.040
ويقول على مواطنين زيه دول ملعوب في أساسها وفي دماغها..

00:16:21.040 --> 00:16:23.820
بيحتكر الفهم يعني والوطنية والوعي لنفسه!

00:16:23.820 --> 00:16:27.340
وفي نفس الوقت لا يجرؤ إنه يحمل المسئول مسئوليته..

00:16:27.340 --> 00:16:28.600
بيكلمنا عن وعي المصريين..

00:16:28.600 --> 00:16:33.100
إنت رسمياً عندك حوالي 30 مليون مواطن أمي لا يعرف القراءة والكتابة

00:16:33.100 --> 00:16:35.200
ربع الشعب حضرتك.. الربع..

00:16:35.200 --> 00:16:37.400
طيب الحكومة قاعدة بتعمل إيه؟! فين دورها!

00:16:37.400 --> 00:16:40.740
فلما حد يخرج عشان يقول لأ.. لأ للجهل..

00:16:40.740 --> 00:16:42.740
يبقى الحل إننا نسجنه.. نرميه ورا الشمس..؟!

00:16:42.740 --> 00:16:46.280
ولا نقعد نخون فيه! ونتهمه! ونأذيه ونأذي أهله واللي يتشددله!

00:16:46.280 --> 00:16:48.500
ولا الحل إن السلطة تقوم بدورها.. وتخدم المواطن..

00:16:48.500 --> 00:16:50.420
وتقضي على البطالة.. وعلى الجهل برضه..

00:16:50.420 --> 00:16:53.280
للأسف الغالبية من المصريين في النص..

00:16:53.280 --> 00:16:56.580
مطلوب مننا ننحاز ونسلم بالكامل لطرف من الاتنين

00:16:56.580 --> 00:17:00.420
عشان لو مسلمتش لده بالكامل فهنبقى معر#ين نستاهل اللي يجرى فينا

00:17:00.420 --> 00:17:04.020
ولو مسلمتش للسلطة بالكامل فهنبقى إرهابيين وخونة وبنهد بلدنا!

00:17:04.020 --> 00:17:06.020
لكن إحنا اللي في النص بقى نعمل إيه..

00:17:06.020 --> 00:17:08.240
مينفعش نفضل سلبيين كده.. طيب نعمل إيه؟

00:17:08.260 --> 00:17:10.700
من وجهة نظرنا اللي زي ما هي ممكن يكون فيها صح

00:17:10.700 --> 00:17:11.580
ممكن يكون فيها غلط

00:17:11.580 --> 00:17:13.580
أول حاجة.. لازم نقف جنب بعض.. كمجتمع..

00:17:13.580 --> 00:17:16.100
متسمعش اللي يقولك خليك في حالك وملكش دعوة بغيرك

00:17:16.100 --> 00:17:17.340
متتكلمش عن هد البيوت

00:17:17.340 --> 00:17:20.160
لما بيتك يتهد ابقى اتكلم واحكلنا اللي حصلك لوحدك

00:17:20.160 --> 00:17:22.600
لازم نتوقف عن تخوين بعض وتمزيق بعض

00:17:22.600 --> 00:17:24.760
أسهل حاجة ننشر بين الشعب مصطلحات

00:17:24.760 --> 00:17:27.620
خاين عميل بتقبض إرهابي خروف

00:17:27.620 --> 00:17:30.580
أو معر# معزة متخلف وغبي وحمار وبهيم..

00:17:30.580 --> 00:17:32.180
أسهل حاجة نشتم في بعض

00:17:32.180 --> 00:17:36.600
ونتقسم 2.. والـ2 يتقسموا 8.. وال 8 يبقوا 32 وهلم جرا..

00:17:36.600 --> 00:17:38.600
لحد أكبر حتة فينا هتبقى أد كده..

00:17:38.600 --> 00:17:42.760
إحنا واحد.. واللي عايز يفرقنا بيعمل كده عشان يعرف يفشخنا براحته

00:17:42.760 --> 00:17:45.020
تاني حاجة.. يا ريت نبطل نعرض لمسئولين..

00:17:45.020 --> 00:17:47.880
عشان التعريض فيه خطر على مصر.. أكبر من أي خطر تاني

00:17:47.880 --> 00:17:50.080
وبرضه منجررش وراء أي حد

00:17:50.080 --> 00:17:52.460
عشان هو بس بيعارض المسئول اللي احنا مش بنحبه

00:17:52.460 --> 00:17:55.260
يعني نحكم عقلنا.. ونحكم على الأفعال.. مش الأقوال..

00:17:55.260 --> 00:17:57.580
مش النوايا والخبايا والأسرار..

00:17:57.580 --> 00:17:59.080
نبطل بقى نجري ورا أخبار وفيديوهات

00:17:59.080 --> 00:18:01.580
سر معرفش إيه.. حقيقة قرار معرفش إيه..

00:18:01.580 --> 00:18:03.980
بدل ما نجري ورا المستخبي ما الحقايق قدامنا..

00:18:03.980 --> 00:18:05.560
تذكرة المترو بعشرة جنيه يا بيه!!

00:18:05.560 --> 00:18:08.020
بتسألوا إيه المطلوب؟ بطلوا تخونوا بعض وتشتموا بعض

00:18:08.020 --> 00:18:10.120
مهما اختلفتم مع بعض.. اسمعوا بعض

00:18:10.120 --> 00:18:12.660
لازم تفهموا إن الوطنية دي مش حكر على حد

00:18:12.660 --> 00:18:15.980
ومش حد اللي بيحددها ولا حتى مؤسسة أي كانت هي إيه

00:18:15.980 --> 00:18:19.760
افهموا.. اقرأوا.. ابحثوا.. دوروا.. شغلوا مخكم..

00:18:19.760 --> 00:18:23.240
إحنا مش في خناقة أولتراس كورة.. دي بلد.. ومش أي بلد.. دي مصر..

00:18:23.240 --> 00:18:27.360
لازم لازم لازم.. كل واحد مش عاجبه أداء الحكومة

00:18:27.360 --> 00:18:30.420
وعايز يتصدر المشهد ويقود الجماهير ويكون البديل

00:18:30.420 --> 00:18:34.140
لازم إنه يقدم لينا البديل.. بديل متكامل.. برنامج واضح

00:18:34.140 --> 00:18:35.200
مش كلام وشعارات

00:18:35.200 --> 00:18:36.800
يقولنا الحكومة دلوقتي بتعمل كذا

00:18:36.800 --> 00:18:39.400
طيب إحنا هنعمل أحسن وهنوفر أحسن وعن طريق كذا

00:18:39.400 --> 00:18:42.760
فين الناس اللي فاهمة ودراسة واشتغلت سياسة تضم على بعض

00:18:42.760 --> 00:18:46.320
وتقعد تشتغل بجد.. وتوري الناس اللي في النص.. توريهم البديل

00:18:46.320 --> 00:18:50.680
وساعتها ناس كتير من اللي في النص هتقولك الله ينور هو ده.. إحنا معاك

00:18:50.680 --> 00:18:53.000
وبرضه.. والحق يتقتل.. في حالتنا دي..

00:18:53.000 --> 00:18:55.920
الدور الأكبر على الحكومة.. على السلطة.. وده للأسف طبعاً..

00:18:55.920 --> 00:18:59.360
لإن في الأفق كده هي يبدو إنها مش ناوية تتحرك ناحية المجتمع..

00:18:59.360 --> 00:19:01.780
هي بتيجي على المجتمع... مش بتيجي بتقرب يعني.. لأ..

00:19:01.780 --> 00:19:02.780
هي بتيجي عليه حرفيا..

00:19:02.780 --> 00:19:05.700
الحكومة شايفة إنها بتقوم بدورها.. وعندها إنجازات

00:19:05.700 --> 00:19:08.800
عشان هي بتتكلم في حتة والمجتمع في حتة تانية خالص

00:19:08.800 --> 00:19:11.360
اللي في السلطة عمال يبقى أقوى وأغنى

00:19:11.360 --> 00:19:14.000
والمجتمع يومياً عمال يبقى أضعف وأفقر

00:19:14.000 --> 00:19:15.580
وطول ما ده قوي وده ضعيف

00:19:15.580 --> 00:19:18.020
اعرف إن مفيش أي تقدم أو نهضة هتحصل..

00:19:18.020 --> 00:19:20.260
تأكد إن مفيش أي إنجاز أو تغيير هيحصل..

00:19:20.260 --> 00:19:22.860
عشان معادلة السلطة والحكم مش مظبوطة

00:19:22.860 --> 00:19:26.540
عشان القصة الحقيقة مش مين يحكمنا.. قد ما هي إزاي هيحكمنا

00:19:26.540 --> 00:19:29.720
لصالح مين هنتحكم.. لصالح 1000 مواطن في البلد كلها

00:19:29.720 --> 00:19:31.840
ولا لصالح 100 مليون مواطن..

00:19:31.840 --> 00:19:33.100
كروا في كلامنا تاني بالراحة..

00:19:33.100 --> 00:19:35.900
وعلى ذكر الـ100 صحيح.. بنشكر كل اللي بيدعمونا

00:19:35.900 --> 00:19:38.520
وبنشكر كل اللي انتسبوا للقناة أو دعمونا على باترون

00:19:38.520 --> 00:19:42.620
وبنشكر كل اللي بيساعد معانا ويشجعنا إننا نوصل إلى 100 ألف مشترك..

00:19:42.640 --> 00:19:43.360
وعشان كده..

00:19:43.360 --> 00:19:44.740
روح دلوقتي اشترك في خمسة بالمصري على يوتيوب..

00:19:44.740 --> 00:19:46.500
واعمل لايك للحلقة واكتب رأيك في تعليق

00:19:46.500 --> 00:19:47.720
وشارك الحلقة مع صحابك

00:19:47.720 --> 00:19:50.440
واستنى حلقة جديدة الخميس اللي الجاي عشان نكمل كلامنا..

00:19:51.500 --> 00:19:52.000
سلام..


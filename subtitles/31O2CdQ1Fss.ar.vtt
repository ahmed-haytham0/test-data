WEBVTT
Kind: captions
Language: ar

00:00:00.180 --> 00:00:16.540
فى بعض الأحيان يا جماعة الشخص بيروح للدكتور بتاعه و بيعالجه و بعدين يقوله بعد اذنك احنا عايزين نعملك قسطرة او عايزين نعملك دعامة

00:00:16.840 --> 00:00:33.020
تلاقي الخوف و الهلع و الفزع حصل فى الضيف اللي موجود مع الدكتور و للناس اللى موجودين معاه و مكبرين الموضوع اوي

00:00:33.220 --> 00:00:40.300
و طبعا من الحاجات اللطيفة جدا ان انا لما بتفق مع مريض يجيلى عشان اعمله قسطرة أو دعامة

00:00:40.300 --> 00:00:49.600
هو كدة ولا كدة جاي بعربية من البلد فيقوم جاى بميكروباص و محملة ب 14 راكب و القيه 14 واحد قاعدين قدام المستشفى

00:00:49.600 --> 00:00:53.000
ليه ؟ اصل الحاج محمد هيعمل قسطرة النهاردة

00:00:53.280 --> 00:01:04.020
والحكاية هايفة اوى و مش مستاهلة الهيصة و الكركبة اللى احنا بنعملها بس الانسان عدو ما يجهل، انا مش عارف ايه اللى هيحصل ؟

00:01:04.140 --> 00:01:06.180
فعشان كدة ببقى بقول عملية

00:01:06.860 --> 00:01:14.420
عايزكوا تركزوا معايا فى الدقايق اللى جاية ده
وهفهمكوا كويس يعني ايه القسطرة و بتتعمل ازاي ؟

00:01:14.420 --> 00:01:17.360
و انت تحضر نفسك ازاي  و انت رايح للدكتور؟

00:01:17.620 --> 00:01:23.160
لو اداك تعليمات نفذ التعليمات مدكش تعليمات يبقى انا هدهلك النهاردة

00:01:23.500 --> 00:01:33.900
اولا القسطرة ده لما بدخل اى شخص قسطرة القلب انا ممكن اعمل حاجات كتير داخل اوضة قسطرة القلب

00:01:34.180 --> 00:01:40.200
ممكن اعالج الشرايين التاجية للقلب و ممكن اشخص المرض اللى فيها و اعالجه

00:01:40.540 --> 00:01:45.760
ممكن أوسع صمامات في القلب، ممكن اكوى سلك الكهربا فى القلب

00:01:45.900 --> 00:01:52.740
ممكن اركب منظم فى القلب منظم لبطاريات القلب يستعيض عن اضطراب الكهربا اللى فيها

00:01:52.780 --> 00:01:58.120
ممكن  ادخل المريض عشان اركب له جهاز يقوي عضلات القلب

00:01:58.340 --> 00:02:02.980
ممكن ادخله عشان اغيرله صمام بالقسطرة فى القلب

00:02:03.340 --> 00:02:13.740
يعنى داخل اوضة القسطرة ده يعمل ايه ؟ ممكن يعمل حاجات كتير اوى فى القلب داخل اوضة القسطرة

00:02:14.060 --> 00:02:21.140
طيب لو خدنا من اللى انا عديته ده كله اكتر حاجه الناس بتروح تعمل قسطرة عشانها ايه ؟

00:02:21.480 --> 00:02:29.340
90% من الناس او 80% من الناس اللى رايحين يعملوا قسطرة يعنى رايحين يعملوا قسطرة للشرايين التاجية للقلب

00:02:29.340 --> 00:02:38.280
يعنى رايحين يعرفوا هل الشرايين التاجية ده سليمة ولا فيها ضيق ؟ و نسبة الضيق اللى فيها قد ايه ؟ 50 80 90%

00:02:38.480 --> 00:02:43.380
طيب هو موجود فى شريان واحد ولا اكتر ؟ طيب الشريان ده فرعى ولا شريان رئيسى ؟

00:02:43.660 --> 00:02:57.800
وبناء على التشخيص و بناء على التقيم ده بيتقرر اذا كان احنا هنكمل القسطرة التشخيصية اللى احنا عملناها ده بقسطرة علاجية

00:02:57.800 --> 00:03:02.740
ان احنا نوسع الضيق و نفتح المقفول و نحط بالونات و دعامات

00:03:02.980 --> 00:03:11.960
يبقى لما اقول قسطرة تشخيصية هى عبارة عن تصوير الشرايين التاجية لمعرفة الخريطة الداخلية للشرايين

00:03:12.720 --> 00:03:22.260
لو انا لقيت حاجة مستاهلة او محتاجة انها تتوسع و لازم تتوسع وتحطلها دعامة يعنى اعالج اللى انا شخصتة

00:03:22.460 --> 00:03:29.900
يبقى اتقلبت فى الحالة ده بقى اسمها قسطرة علاجية
يبقى التشخيصية عشان اعرف الخريطة اللى جوه و احدد العلاج

00:03:30.060 --> 00:03:35.380
لو كملت التشخيصية و وسعت و ركبت الدعامات بقى اسمها قسطرة علاجية

00:03:35.640 --> 00:03:44.720
اى كانت ده او ده انتا رايح تعمل القسطرة التشخيصية و احتمال تعمل دعامات فى نفس الوقت زى ما الدكتور المعالج بتاعك قالك

00:03:45.040 --> 00:03:49.220
تروح ازاى و تحضر نفسك ازاى و تعمل ايه ؟

00:03:49.420 --> 00:03:59.900
مهم اوى يا جماعة ان حضرتك فى تحاليل لازم تعملها قبل ما تعمل القسطرة و اهم هذه التحاليل هو تحليل وظائف الكلى

00:04:00.160 --> 00:04:02.440
يبقى تحليل وظائف الكلى مهم جدا

00:04:02.620 --> 00:04:10.280
المرضى اللي عندهم السكر لازم نسبة السكر تكون معروفة لازم نعمل تحليل صورة دم عشان نشوف الانيميا الموجودة قد ايه

00:04:10.500 --> 00:04:17.120
يبقى فى تحاليل بتتعمل قبل قسطرة القلب اسال الدكتور بتاعك ايه التحاليل المطلوبة

00:04:17.440 --> 00:04:25.400
و لو دكتور قالك هعملك قسطرة من غير ما يشوف وظائف الكلى سيبه و امشي فورا

00:04:25.700 --> 00:04:34.720
من غير ما يعرف وظائف الكلى ده معناه انه هيدلك صبغة و ان الصبغة ده ممكن تأثر على وظائف الكلى بتاعتك و هو ميعرفش هو اصلها ايه

00:04:35.080 --> 00:04:43.500
فالطبيب اللى هيعملك قسطرة من غير ما يطلب تحليل وظائف الكلى تعرف ان هو مش مهتم بيك ولا بصحتك

00:04:43.700 --> 00:04:48.540
فده مهم جدا يا جماعة فى تحاليل لازم نعملها قبل قسطرة القلب

00:04:48.680 --> 00:04:51.140
طيب الادوية بتاعتى اعمل فيها ايه ؟

00:04:51.440 --> 00:05:00.440
خد كل الادوية بتاعتك اللى الدكتور كتبهالك و فى دوائين اثنين مهمين اوى ليهم خصوصية لازم تتقال

00:05:00.780 --> 00:05:12.740
بعض المرضى بياخدوا ادوية سيولة و بيعملها تحليل كل اسبوعين او ثلاثة او شهر عشان يزود الجرعة او يقلل الجرعة أو يغير الجرعة أو حاجة

00:05:12.980 --> 00:05:20.140
ادوية السيولة ده ممكن تؤدى إلى نزيف شديد أثناء عملية القسطرة

00:05:20.500 --> 00:05:29.400
يبقى لازم تقول للدكتور بتاعك ان انا باخد دوا سيولة و اخر تحليل سيولة عملتة كان كذا و كذا و كذا......

00:05:29.540 --> 00:05:37.420
وبناء عليه الدكتور هيحدد الميعاد، اعمل العملية النهاردة ولا أجلها يوم ولا اثنين ولا ثلاثة

00:05:37.600 --> 00:05:45.860
و يعمل تحاليل لحد ما يطمن ان نسبة السيولة ده تسمح له بعمل القسطرة بأمان و بدون مضاعفات ولا بدون نزيف

00:05:46.060 --> 00:05:52.840
يبقى ده اول دواء فى منتهى الاهمية و اللى لازم نبقى عارفينه و نقوله للدكتور بتاعنا

00:05:53.220 --> 00:05:59.660
الدكتور جايز مبيسألش لكن لازم تقوله انك بتاخد ادوية سيولة و تعملها تحليل دورى

00:05:59.900 --> 00:06:09.040
تانى دوا مهم اوى ان انا لما بركب الدعامة لو اطررت لتركيب دعامة و الدعامة ده تعتبر جسم غير فى الشريان بتاع القلب

00:06:09.300 --> 00:06:17.980
فالجسم الغريب بيحاول يتفاعل مع معاه فى الساعات الاولى من تركيبها و يكون جلطة و تقفل الشريان

00:06:18.180 --> 00:06:28.060
عشان كده انا قبل ما اعمل الدعامة بكون مدى ادوية سيولة تانيه نوع تانى من ادوية السيولة و قايل للمريض بتاعى خد ده

00:06:28.320 --> 00:06:36.720
هذه الأدوية لابد ان تأخذ بالجراعات و فى المواعيد اللى الدكتور بتاعى حددها بالظبط

00:06:36.980 --> 00:06:39.260
ييقى فى نوعين من أدوية السيولة

00:06:39.600 --> 00:06:49.640
نوع الدكتور مش هيسالك عنه لازم تقوله عليه اللى بتعمله تحليل دورى ده اسمه مريفان او اسمه ورفلين او اسمه.... له اسماء كتيرة اوى

00:06:49.940 --> 00:06:54.500
او انواع كثيرة من ادوية السيولة الجديدة اللى نازلة فى السوق

00:06:54.740 --> 00:07:01.220
و فى نوع تانى لازم الدكتور يكون كتبهولك عشان يحضر الشريان و يهيئ الشريان للدعامة

00:07:01.380 --> 00:07:08.240
يبقى ده لازم تاخده و لازم تنتظم عليه قبل تركيب الدعامة او قبل عمل القسطرة

00:07:08.460 --> 00:07:10.980
دي الحاجتين المهمين بالنسبة للادوية

00:07:11.260 --> 00:07:23.360
التحاليل و قولنا على التحاليل، طيب اروح صائم ولا اروح واكل ؟ يفضل انك تروح و تكون اخر وجبة قبل 4 ساعات من عملية القسطرة

00:07:23.460 --> 00:07:33.480
لية 4 ساعات ؟ لان احنا احيانا يبقى فى غثيان و رغبة فى القئ و لما تبقى واكل نسبة القئ هتزيد اكثر شوية

00:07:33.680 --> 00:07:37.560
طيب القسطرة ده الدكتور هيعمهالي منين ؟

00:07:37.800 --> 00:07:50.620
الدكتور هيعملك القسطرة بتاعة الشرايين التاجية ده هيعمهالك اما عند الشريان الرسغ في اليد من هنا او فى شريان فى اعلى الفخذ الشريان ده او الشريان ده

00:07:50.860 --> 00:07:57.020
انا بحدد بناء على قوة النبض و بدور على حالة الشرايين فى البطن و شرايين الرقبة

00:07:57.180 --> 00:08:03.440
يعنى ليها خيارات انا هختار يا ده يا ده الامنلك و الاحسنلك انا هشتغلك منه

00:08:03.640 --> 00:08:08.400
يبقى من الحكمة ان انت المكان اللى هتعمل منه القسطرة فى أعلى الفخد

00:08:08.520 --> 00:08:18.500
يكون نضيف و يكون مفهوش شعر و يكون المكان ده جاهز ومهيأ ان احنا نشتغل منه

00:08:18.760 --> 00:08:28.240
لو كنت عملت اى  اشعه بالصبغة قبل كده و جالك حساسية من الصبغة يبقى لازم تقول للدكتور بتاعك ان انا عندى حساسية من الصبغة

00:08:28.400 --> 00:08:36.740
فى الحالة ده الدكتور هيستخدم نوع معين من الصبغة و هيدلك ادوية عشان تمنع الحساسية بتاعة الصبغة

00:08:36.960 --> 00:08:41.680
يبقى لازم تقول للمريض بتاعك ان انتا عندك حساسية من الصيغة

00:08:41.940 --> 00:08:56.620
اى مريض او اى عميل عنده سكر لازم يقول للطبيب بتاعة ان عندة سكر و باخد حبوب ولا باخد انسولين عشان يعملك تحليل سكر يوم القسطرة

00:08:56.620 --> 00:09:04.440
و يتأكد ان انتا معندكش ارتفاع شديد او انخفاض شديد في السكر او حاجة تحتاج تحضير و تحتاج علاج

00:09:04.720 --> 00:09:09.920
لو فى قصور فى وظائف الكلى او رحت زرت دكتور الكلى فى اى وقت

00:09:10.120 --> 00:09:15.180
او عندك حصاوى فى الكليتين أو حسب عملت تفتيت فيها قبل كدة

00:09:15.420 --> 00:09:18.980
لازم تقول لدكتور القلب قبل ما تعمل قسطرة

00:09:18.980 --> 00:09:29.960
لان كل ده قد يؤثر على وظائف الكلى و لما اجى اديك صبغة واحنا نعملك القسطرة، الصبغة ده تضعف الكلى أكثر و تقلل كفاءة الكلى

00:09:30.140 --> 00:09:35.460
السوائل مفيش مشكلة خالص انك تشرب سوائل و سوائل بكثرة

00:09:35.520 --> 00:09:44.360
ان شالله يكون قبل نصف ساعة حتى قبل القسطرة لكن الاكل بيمتنع الاكل ال 4 ساعات اللى قبل القسطرة

00:09:44.860 --> 00:09:54.560
القسطرة بتتعمل بمخدر موضعي مبتحتجش بنج كلي سواء من الرسغ او من أعلى الفخذ

00:09:54.680 --> 00:10:00.860
فهي حقنة بنج موضوعي بتتاخد عشان متشعرش بالآلام و كل الألام اللى بتحس بيها

00:10:00.860 --> 00:10:12.040
او القصة كلها كنولة اللى احنا بناخد بيها محاليل او بنعمل عملية او اى ست ولدت او اى حد راح المستشفى عمل عملية خد محاليل او خد جلوكوز

00:10:12.120 --> 00:10:17.600
هى كنولة زى بتاعة الجلوكوز ده بس بتبقى سمكها اكبر شوية اوسع شوية

00:10:17.780 --> 00:10:26.880
بتدخل من الرسغ او بتدخل من الفخد و عن طريق الكنولة ده بقى القساطر بتدخل و بتخرج  ولا تشعر بأى شئ

00:10:27.100 --> 00:10:32.420
يبقى ايه نوع الالم اللى حضرتك هتحس بيه و انت بتعمل القسطرة

00:10:32.540 --> 00:10:38.680
هو الالم بتاع شكة الابرة بتاع المخدر الموضعي و دخول الكنولة

00:10:38.880 --> 00:10:43.200
Once ان الكنولة دخلت مبيبقاش فى ألم تانى

00:10:43.260 --> 00:10:46.160
طيب لما القسطرة تدخل القلب بتحس بيها ؟ لا

00:10:46.240 --> 00:10:48.840
طيب لما بحقن فيها صبغة بتحس بيها ؟ لا

00:10:49.080 --> 00:10:50.920
طيب لما بنفخ البالون ؟ لا

00:10:51.200 --> 00:10:54.400
يعنى خلاص مفيش اى حاجة بتحس بيها تانى خالص

00:10:54.400 --> 00:11:02.500
جايز و احنا بنشتغل لما نقولك احنا لقينا دى و هندخل دلوقتى بالبالونة عشان نوسعه

00:11:02.740 --> 00:11:13.740
انا لما بنفخ البالونة بتقفل الشريان لمدة 10 15 ثانية فممكن تحس بطبقة شوية فى الصدر او كاتمة شوية فى النفس ساعة نفخة البالونة

00:11:13.900 --> 00:11:20.600
الحكاية ده بتروح علطول اول ما بنفضى البالونة و متتعداش 20 30 ثانية

00:11:20.860 --> 00:11:31.540
لو الالم ده زاد او استمر او شعرت باحساس غريب انتا صاحي و الدكتور بتاعك ودنة معاك كلمه و قوله انا حاسس بكذا

00:11:31.720 --> 00:11:41.440
و اطمن و احنا بشتغل و بنعملك القسطرة احنا بيبقى قدامنا سكرين جنب الشاشة بتاعه القسطرة

00:11:41.600 --> 00:11:48.780
متابعين فى كل لحظة النبض بتاعك اخباره ايه و الضغط بتاعك اخباره ايه و بنبقى مطمئنين جدا

00:11:48.780 --> 00:11:55.980
ان نبضك كويس و منتظم و فى المعدل المظبوط و لو سرع او بطئ بنتصرف و بنديك العلاج

00:11:56.040 --> 00:12:03.760
لبطئ الضربات و قلتها و لو الضغط على او واطى احنا بنتصرف و بنديك العلاج فى الحقن اللى قدامنا على طول

00:12:03.920 --> 00:12:12.120
عشان توطى الضغط العالى او تعالى الضغط الواطى و بتبقى الأمور تحت السيطرة و بتبقى فى امان شديد جدا جدا

00:12:12.300 --> 00:12:19.080
يبقى دى الحاجات اللى المفروض حضرتك تعملها و تاخد بالك منها قبل ما تروح تعمل القسطرة

00:12:19.280 --> 00:12:28.420
لو عندك اى سؤال تانى ممكن تبعتهولنا و هنجاوب على السؤال بتاعك او اسال الدكتور قبل ما تروح على أي أسئلة قد تعن لك

00:12:28.620 --> 00:12:39.060
القسطرة بعد ما بتعملها بعد 5 6 ساعات بتقوم تروح بيتك ماشي على رجليك من غير اى مشاكل و بتاكل بعد ما بتعمل القسطرة بساعة على طول

00:12:39.280 --> 00:12:46.000
تشرب سوائل كتير اوى و تاكل بعد ما تعمل القسطرة علطول و ومفيش اى مشاكل و بتمشي على رجليك

00:12:46.000 --> 00:12:55.200
اتعشم ان يكون فكرة القسطرة وصلت لكم دلوقتى و عرفنا انها بتتعمل بمخدر موضعي مفهاش بنج كلى

00:12:55.320 --> 00:13:01.680
مفهاش جراحة مفهاش خياطة مفهاش فك غرز مفهاش نقل دم مفهاش اى حاجة خالص

00:13:01.820 --> 00:13:07.380
ده اشاعة متقدمة بالكمبيوتر حتى لو اتقلبت الى قسطرة علاجية

00:13:07.560 --> 00:13:13.700
ارجكوا تكونوا فهمتوا الموضوع و عرفتوا الحجم الطبيعى بتاع المشكلة ايه

00:13:13.960 --> 00:13:18.140
و منبقاش متوترين و قلقين أكثر مما يجب

00:13:18.140 --> 00:13:22.520
لان ده لو ادى الى خوف و تأخير العلاج

00:13:22.700 --> 00:13:27.860
هيبقى احنا اللى خسرانين لو اجلنا العلاج بتاعنا لتوقيت غير مناسب

00:13:28.100 --> 00:13:33.260
أطيب تمنياتي لكم بالصحة وبالشفاء التام و العاجل ان شاء الله


WEBVTT
Kind: captions
Language: ar

00:01:18.820 --> 00:01:19.320
السلام عليكم..

00:01:19.320 --> 00:01:20.580
وأحلى مسا على عيونك

00:01:20.580 --> 00:01:21.620
ويومك لذيذ

00:01:21.620 --> 00:01:22.920
تراهني إني هزود الأسعار

00:01:22.920 --> 00:01:24.920
طب تراهني إني هحذف أغنية يا بلح زغلول

00:01:24.920 --> 00:01:27.260
ومحدش من المدافعين عن حرية الفن هيتكلم

00:01:27.260 --> 00:01:28.900
طب تراهني إني همس رغيف العيش

00:01:28.900 --> 00:01:31.080
طب تراهني إني هعوم الجنيه

00:01:31.080 --> 00:01:32.880
تراهني إني هعدل الدستور..

00:01:32.880 --> 00:01:33.540
تاني

00:01:33.540 --> 00:01:35.140
طب تراهني إني هلاعبك على الشناكل

00:01:35.140 --> 00:01:36.520
تراهني إن محدش هيشكتي

00:01:36.520 --> 00:01:37.480
((فيديو جانبي: حد بيشتكي))

00:01:37.480 --> 00:01:39.880
تراهني إنك هتعمل لايك للحلقة وتشترك في القناة

00:01:39.880 --> 00:01:41.760
عشان تعرف إجابات الأسئلة الجاية دي

00:01:42.360 --> 00:01:44.340
ليه الكلب بيهز ديله؟!

00:01:44.340 --> 00:01:45.420
سؤال تاني مهم برضه؟

00:01:45.420 --> 00:01:49.620
هل تظن نفسك حراً.. في أفكارك وآرائك وأفعالك؟

00:01:49.620 --> 00:01:51.820
سؤال كمان.. لا ما أنا مش هسيبك كده..

00:01:51.820 --> 00:01:54.200
ما أنا عايزك تصحصح معايا يا سطى.. السؤال التالت..

00:01:54.200 --> 00:01:56.560
تراهني أضربه هو هو على قفاه!

00:01:56.560 --> 00:01:59.920
الإجابات على الأسئلة دي مش حاجة سهلة.. فشوف معانا الحلقة للآخر..

00:01:59.920 --> 00:02:02.320
وقولنا رأيك في تعليق.. عشان رأيك مهم جداً

00:02:02.320 --> 00:02:06.300
الرأي مهم جداُ.. الرأي العام مهم.. ولازم نحافظ عليه..

00:02:06.300 --> 00:02:07.360
عشان دي مسئولية

00:02:07.360 --> 00:02:09.600
فإحنا لازم نقوم بدورنا ناحيتكم

00:02:09.600 --> 00:02:12.820
ونقولكم خلوا بالكم من طريقة تفكيركم

00:02:12.820 --> 00:02:15.580
نقولكم خلوا بالكم من اللي بيتقالكم

00:02:15.580 --> 00:02:18.360
نقولكم خلوا بالكم من الإعلام

00:02:18.360 --> 00:02:20.360
نقولكم خمسة بقى كده

00:02:22.500 --> 00:02:23.540
أحلى مسا على عيونك

00:02:23.540 --> 00:02:26.760
بما إن كلكم عارفين إننا جايين ندردش خمسة بس كده

00:02:26.760 --> 00:02:28.380
الدردشة دي بقى تاخدنا لفين

00:02:28.380 --> 00:02:30.120
زي ما ترسي.. ندقلها..

00:02:30.120 --> 00:02:34.060
إحنا جايين نتكلم عن دول واللي بيعملوه فينا دول

00:02:34.060 --> 00:02:36.440
عشان نحاول مع بعض نعالج المشكلة من جدورها

00:02:36.440 --> 00:02:39.600
ما إحنا هنفضل نهري في بديهيات ونعلق على أحداث مهمة..

00:02:39.600 --> 00:02:43.600
وهوب دابل كيك يركبونا الحلزونة ودوخينا يا كورونا تاني

00:02:43.600 --> 00:02:45.980
وييجي واحد يرجّع لمؤاخذة في التعليقات عندنا

00:02:45.980 --> 00:02:48.800
وعند غيرنا من الناس اللي بتحاول تتكلم وتفهم

00:02:48.800 --> 00:02:51.300
فمن الآخر.. احذر من الإعلام.. أي إعلام

00:02:51.300 --> 00:02:52.860
يعني نحذر منك إنت كمان يا بكر؟!

00:02:52.860 --> 00:02:54.060
الإجابة.. أيوة

00:02:54.060 --> 00:02:57.140
متاخدش من حد كلامه إنه 100% صحيح

00:02:57.140 --> 00:02:58.540
متديش لحد كارت بلانش..

00:02:58.540 --> 00:03:01.060
بس ده مش معناه إنك تكذب الكل بدون أي دليل

00:03:01.060 --> 00:03:03.680
ومش معناه إنك تعترض لمجرد الاعتراض

00:03:03.680 --> 00:03:05.680
يعني شغل مخك.. بس شغله صح

00:03:05.680 --> 00:03:07.560
عشان إحنا بيتلعب بينا يا سطى

00:03:07.560 --> 00:03:11.080
في عشرات الأساليب والطرق.. اللي بتستخدم عن عمد ضدنا

00:03:11.080 --> 00:03:12.340
عشان نتسحل وراها..

00:03:12.340 --> 00:03:15.100
تبقى الحقيقة هنا.. وهو يقلبك ويخلي الحقيقة هناك!

00:03:15.100 --> 00:03:17.480
تروح هناك يقولك روح بقى الكشك اللي ع الناصية

00:03:17.480 --> 00:03:18.840
هاتلي علبة سجاير ومشط كبريت

00:03:18.840 --> 00:03:20.840
تجيلبه.. يقولك روح شوف أمك عايزة إيه

00:03:20.840 --> 00:03:23.380
فإحنا بالحب كده هنوريك شوية من الأساليب دي..

00:03:23.380 --> 00:03:26.120
عشان لما تحصل فيك.. تاخد بالك وتكشفها

00:03:26.120 --> 00:03:29.460
وهنبدأ من حاجة بتمسنا كلنا.. وهي الأسعار..

00:03:29.460 --> 00:03:31.860
لما بيجوا هم يكلمونا عن الأسعار بيعملوا إيه..

00:03:31.860 --> 00:03:36.840
بيتسخدموا كلام مخادع.. أو يقولولنا كلام بطريقة حنينة يعني ميوجعش

00:03:36.840 --> 00:03:37.820
أ أ.. ما تيجوا نشوف

00:04:16.020 --> 00:04:17.380
ده نموذج واضح جداً

00:04:17.380 --> 00:04:21.500
ما هم مش هينفع يعني ييجوا يقولوا لينا إيه.. "زيادة" أسعار التذاكر

00:04:21.500 --> 00:04:23.660
لا اسمه تحريك أسعار!

00:04:23.660 --> 00:04:26.240
تـحـريـك.. من التحنيك يعني

00:04:26.240 --> 00:04:29.080
يعني تذكرة المترو بجنيه فإحنا هنحركها شوية

00:04:29.080 --> 00:04:30.640
طيب هتفضل بجنيه برضه! لأ

00:04:30.640 --> 00:04:34.800
كباية الشاي دي أنا هحركها أهوه من هنا لهنا!

00:04:34.800 --> 00:04:36.560
لا زادت ولا قلت ولا حصل لها حاجة

00:04:36.560 --> 00:04:39.720
ناخد منها بوق كده عشان الناس اللي بتقولك متشربش ليه

00:04:42.660 --> 00:04:44.880
فعشان يبقى القرار خفيف على معدتنا يعني

00:04:44.880 --> 00:04:46.720
يقولك إيه حركنا الأسعار..

00:04:46.720 --> 00:04:49.360
إنما زيادة أسعار وغلاء إيه اللي نعمله.. إحنا هنكفر

00:04:49.360 --> 00:04:52.980
وبرضه يقولك خطة التطوير.. أو برنامج الإصلاح..

00:04:52.980 --> 00:04:54.060
اللي معناها إلغاء الدعم

00:04:54.060 --> 00:04:57.340
فلما تسمع أو تقرأ جمل زي دي.. خد نفس عميق

00:04:58.600 --> 00:04:59.280
أيوة

00:04:59.700 --> 00:05:02.480
وشوف صلب الخبر نفسه.. قلب القرار من جوة

00:05:02.480 --> 00:05:05.520
هل هو مطابق للي بيتقالك ولا هو بيحاول يضللك!

00:05:05.520 --> 00:05:08.240
هل هو فعلا قلبه عليك.. خايف عليك

00:05:08.240 --> 00:05:09.280
ولا هو خايف منك..

00:06:35.400 --> 00:06:39.260
وبما إن أي واحد بيطلع يتكلم فهو مسئول وعليه مسئولية

00:06:39.260 --> 00:06:40.720
فإحنا كده علينا مسئولية ناحيتكم..

00:06:40.720 --> 00:06:45.140
فلما بنيجي نتكلم في بديهيات معاكم.. زي إن الدولة لازم تدعم المواطن

00:06:45.140 --> 00:06:47.140
وإن الحكومة والريس موظفين عند الشعب

00:06:47.140 --> 00:06:49.440
والشعب خيره على الوزير.. أي وزير

00:06:49.440 --> 00:06:52.400
مش الوزير اللي خيره على الشعب مهما عمل للشعب ده..

00:06:52.400 --> 00:06:55.800
وده ليه؟! عشان ده شغله.. اللي بيقبض عليه مرتبه كل أول شهر

00:06:55.800 --> 00:07:02.520
لما نقول يا ناس يا ناس في فرق ما بين مصر والدولة والسلطة والمجتمع

00:07:02.520 --> 00:07:06.100
نلاقي واحد شقي كده طالع يقف لنا أكننا اتهمناه في شرفه لمؤاخذة!

00:07:06.100 --> 00:07:08.640
وياريته بيرد على كلامنا أو بيفنده أو ينتقده يعني

00:07:08.640 --> 00:07:12.120
ويقولنا الغلط فين.. لأ.. البيه داخل بيلوش.. يا بيشتم فينا..

00:07:12.120 --> 00:07:14.620
يا بيسب ويلعن.. يا بيخون ويتهم!

00:07:14.620 --> 00:07:16.920
ونلاقي واحد تاني بيقول ردود عجيبة جداً

00:07:16.920 --> 00:07:18.400
اللي هو أنا بتكلم عن أداء وزير

00:07:18.400 --> 00:07:22.080
فيرد تحيا مصر وستظل مصر عظيمة ويسقط الخونة!!

00:07:22.080 --> 00:07:23.740
((فيديو جانبي: إنت عايز إيه حضرتك؟ إيه!))

00:07:23.740 --> 00:07:25.620
إنت عايز إيه حضرتك.. أنا مش فاهمك!

00:07:25.620 --> 00:07:27.880
نتكلم عن القروض والديون واللي بتعملوا فينا

00:07:27.880 --> 00:07:30.720
يصرخ ويقولك مفيش دولة في العالم بتدعم المواطنين

00:07:30.720 --> 00:07:31.960
((فيديو جانبي: الراجل ده غبي ولا إيه؟!))

00:07:31.960 --> 00:07:33.020
الظاهر كده!

00:07:33.020 --> 00:07:35.860
عموما إخواتنا في الدول العربية واللي عايشين في بلاد برة

00:07:35.860 --> 00:07:39.120
ياريت يكتبولنا في التعليقات كده هل في دعم عندهم ولا مفيش

00:07:39.120 --> 00:07:42.220
أنا لو قعدت أقولكم نماذج من اللي بنشوفها مش هنخلص

00:07:42.220 --> 00:07:44.520
فبصراحة.. وإنتوا متعودين مننا على الصراحة..

00:07:44.520 --> 00:07:46.900
الردود دي منهم مش عجيبة ولا حاجة..

00:07:46.900 --> 00:07:51.440
دي طبيعية وليها علاقة بحاجات كتير.. لو أخدنا بالنا منها.. هنتحسن كتير

00:07:51.440 --> 00:07:53.940
هنتحسن كأفراد وكمجتمع وكبلد يعني

00:07:53.940 --> 00:07:56.400
عشان كده بنقولكم خدوا بالكم.. فلما ييجي واحد يقولك

00:07:56.400 --> 00:07:59.560
إحنا هنلغي الدعم ونزود الأسعار ومفيش حرية رأي

00:07:59.560 --> 00:08:01.240
يا إما نكون زي سوريا والعراق

00:08:01.240 --> 00:08:03.340
فإنت طبعا تقول لا سوريا والعراق إيه

00:08:03.340 --> 00:08:05.560
خلاص يا عم زود الأسعار وافشـ#ـنا براحتك سيادتك

00:08:05.560 --> 00:08:10.620
دي نظرية بقى اسمها التثبيت.. اللي هو ثبتك بين اختيارين يا كده يا كده

00:08:10.620 --> 00:08:11.820
يا أنا يا الفوضى

00:08:11.820 --> 00:08:14.720
فإنت لوحدك غصب عنك.. تبدأ تختار ما بينهم

00:08:14.720 --> 00:08:17.500
عشان هنا مخك زي ما الكاتب "دانيال كانمان" ما بيقول

00:08:17.500 --> 00:08:21.040
عنده نظامين في التفكير.. نظام سريع عاطفي.. نظام بطيء تحليلي

00:08:21.040 --> 00:08:23.360
فإحنا تقريبا دايما مشغلين السريع

00:08:23.360 --> 00:08:25.120
شغالين على السريع.. بشكل عاطفي

00:08:25.120 --> 00:08:26.520
ساعتها اقف كده.. وقول لمخك

00:08:26.520 --> 00:08:30.320
((فيديو جانبي: إهدى عليا.. إهدى شوية))

00:08:30.340 --> 00:08:33.460
إهدى عليا.. وشغل سيستم البطيء وتعالالي في الوسع

00:08:33.460 --> 00:08:36.800
ونفكر بمنطقية ونسأل.. إشمعنى الاختيارين دول بس!

00:08:36.800 --> 00:08:38.460
وليه يا أنا أو الفوضى؟

00:08:38.460 --> 00:08:40.400
ما ممكن إنت تمشي والبلد تبقى زي الفل

00:08:40.400 --> 00:08:42.400
وممكن تفضل والبلد تبقى فوضى

00:08:42.400 --> 00:08:44.380
وممكن تقولي نبقى زي كوريا واليابان!

00:08:44.380 --> 00:08:47.080
ده مثال سريع لما بيحطوا قدامنا خيارين

00:08:47.080 --> 00:08:50.000
واحنا عشان شغالين على السريع فبنتخدع ونختار

00:08:50.000 --> 00:08:52.720
تركب قطر قديم ومتهالك.. وبيعمل حوادث.. بسعر قليل؟

00:08:52.720 --> 00:08:56.500
ولا تركب قطر حديث ومتطور وبيعمل حوادث برضه بس بتذكرة أغلى؟

00:08:56.500 --> 00:08:58.980
هاه! تمشي على طريق ضيق ومتكسر.. ببلاش؟

00:08:58.980 --> 00:09:01.660
ولا على طريق واسع ومش متكسر أوي.. بس بكارتة؟

00:09:01.660 --> 00:09:04.020
فالحوار اللي فات يتظبط بطريقة بسيطة وسهلة

00:09:04.020 --> 00:09:07.160
لما نشغل دماغنا بطريقة صح مع اللي بنسمعه ويتقالنا

00:09:07.160 --> 00:09:10.040
سواء بقى في التليفزيون ولا الراديو.. جرايد بقى أو مواقع

00:09:10.040 --> 00:09:12.700
وده ليه.. عشان دول زي ما قال الأوستاز أحمد من شوية

00:09:12.700 --> 00:09:14.460
ناس مسئولة وكلمتها واحد

00:09:14.460 --> 00:09:17.020
فأحلى مسا على عيونك.. على أطيب وأجدع شعب

00:09:17.020 --> 00:09:19.020
أحلى مسا على الشعب البطل العظيم

00:09:19.020 --> 00:09:22.380
بلا أحلى مسا بلا قرف.. بس بقى ده إنتوا شعب جاهل.. مبتستحموش

00:09:22.380 --> 00:09:23.700
جتكم البلاوي مليتوا البلد

00:09:23.700 --> 00:09:25.200
استنى استنى.. متزعلش مني

00:09:25.200 --> 00:09:26.580
ده مش أنا اللي بعمل ولا بقول كده..

00:09:26.580 --> 00:09:28.100
مقدرش ده إنتوا حبايبي والله العظيم

00:09:28.100 --> 00:09:29.900
دول هم اللي شايفينك كده

00:10:18.140 --> 00:10:20.780
الفيديو اللي فات ده بيلخص لنا إزاي لمؤاخذة بيسوقونا

00:10:20.780 --> 00:10:21.860
اللي هو أنا عندي انتخابات

00:10:21.860 --> 00:10:24.080
عايزين الناس تنزل تقف في الطوابير.. ديكور يعني

00:10:24.080 --> 00:10:26.760
فساعتها إنتوا شعب عظيم وبطل وواعي وراقي

00:10:26.760 --> 00:10:29.020
فإحنا نصدق.. فيتأثر بعضنا وينزل فعلاً

00:10:29.020 --> 00:10:31.600
وبعد الانتخابات ما تخلص لازم نقول عليها إنها نزيهة

00:10:31.600 --> 00:10:35.360
فيقولوا لينا إن وعي الشعب ومشاركته كانت الضمانة الـ أ..

00:10:35.360 --> 00:10:38.480
فاللي نزل وبعض اللي منزلش كمان يتساق تاني!

00:10:38.480 --> 00:10:40.920
ويتخدع تاني.. فيصدق إنه شارك بوعيه!

00:10:40.920 --> 00:10:44.240
مرحلة تالتة بقى لما يطلع المسئولين ريس بقى ولا رئيس وزراء

00:10:44.240 --> 00:10:47.360
يشكر الشعب المصري على دعمه استقرار الوطن

00:10:47.360 --> 00:10:49.100
فالحبة الأولانيين اللي صدقوا ونزلوا

00:10:49.100 --> 00:10:52.020
على الحبة التانيين اللي منزلوش بس قال يعني شاركوا بوعيهم

00:10:52.020 --> 00:10:54.580
على حبة جداد يتقبلوا الشكر من المسئول

00:10:54.580 --> 00:10:57.680
ويقولوا العفو كتر خيرك يا نجم دي أقل حاجة نعملها لبلدنا

00:10:57.680 --> 00:11:00.380
وهم التلت أصناف أصلاً محدش منهم عمل حاجة

00:11:00.380 --> 00:11:03.460
ولا كان ليه أهمية أو دور.. والانتخابات مجرد شكليات

00:11:03.460 --> 00:11:06.240
بس هو حس إنه عظيم.. يااااه

00:11:06.240 --> 00:11:07.180
هوووووب

00:11:07.180 --> 00:11:09.560
تعالا بقى يا برنس أي حد مشاركش في الانتخابات

00:11:09.560 --> 00:11:11.560
هنحيله للنيابة العامة عشان تظبطه

00:11:11.560 --> 00:11:12.200
حاجة تانية..

00:11:12.220 --> 00:11:14.640
تيجي كورونا.. أو أي أزمة أو مشكلة أو كارثة

00:11:14.640 --> 00:11:16.900
فساعتها.. يداس على الزرار على طول

00:11:16.900 --> 00:11:18.900
ويتقالنا فوراً إنتوا شعب معندوش وعي..

00:11:18.900 --> 00:11:21.100
إنتوا السبب.. البلد هتضيع بسببكم..

00:11:21.100 --> 00:11:23.400
فإحنا بقى نتساق زي القطيع للناحية التانية

00:11:23.400 --> 00:11:26.060
وننكمش في نفسنا كده.. ونجري على أوضتنا عشان متعاقبين

00:11:26.060 --> 00:11:28.740
أيام عبد الناصر كمثال كانت السعودية وحشة!

00:11:28.740 --> 00:11:30.740
أيامنا دي السعودية 10 على 10

00:11:30.740 --> 00:11:33.020
الإعلام في الحالتين هيسوقنا عشان يقنعنا!

00:11:33.020 --> 00:11:36.180
بعيد خالص عن حقيقة العداء أو الحب

00:11:36.180 --> 00:11:38.860
بعيداً عن العلاقات الحقيقية بين الشعبين اللي هم إخوات أصلاً

00:11:38.860 --> 00:11:42.880
فالشاهد إحنا لازم ناخد بالنا.. ومنتساقش.. منتساقش على الأقل بسهولة

00:11:42.880 --> 00:11:44.980
يعني خلوهم يا عم يتعبوا معانا شوية

00:11:44.980 --> 00:11:46.900
زي مثلا ما بيعملوا معانا لما ييجوا يتكلموا

00:11:46.900 --> 00:11:50.440
باستخدام الدراسات العلمية والبحثية و استطلاعات الرأي..

00:11:50.440 --> 00:11:53.000
فهنا بقى بيدخل علينا دخلة.. أنا مش جايب حاجة من عندي

00:11:53.000 --> 00:11:57.620
دي جامعة أوروبية.. مراكز أبحاث غربية.. دي مؤسسات عالمية

00:11:57.620 --> 00:11:59.620
دول ناس بتوع أرقام مش بتوع مجاملات

00:11:59.620 --> 00:12:02.580
ويقوم يهبدك الهبدة المتينة زي ما هو عايز!

00:12:02.580 --> 00:12:05.680
فمثلا لما البنك الدولي طلع تقريره الدوري عن مصر

00:12:05.680 --> 00:12:09.680
فتلاقيهم يقولوا لينا إيه.. البنك الدولي يشيد ببرنامج الإصلاح الاقتصادي

00:12:09.680 --> 00:12:13.740
البنك بيقول إن مصر تسير بخطى ثابتة في تنفيذ البرنامج

00:12:13.740 --> 00:12:16.500
ويقعد يتباهي ويتفشخر بالتقرير.. وبس

00:12:16.500 --> 00:12:19.160
تروح إنت تدور على التقرير على جوجل وتقراه

00:12:19.160 --> 00:12:20.600
تلاقي التقرير بيقول برضه

00:12:20.600 --> 00:12:22.820
إن في مواطن ضعف كتيرة في الاقتصاد المصري!

00:12:22.820 --> 00:12:24.500
وإنه بيتوقع إن برنامج الإصلاح ده

00:12:24.500 --> 00:12:28.240
هيوصل نسبة الفقرا في مصر لـ 60% من إجمالي الشعب

00:12:28.240 --> 00:12:31.420
يعني أكثر من 60 مليون مواطن هيبقوا تحت خط الفقر

00:12:31.420 --> 00:12:35.440
فهو بيلاعبنا بالتقارير والأبحاث والدراسات مش بيوعينا.. بيلاعبنا..

00:12:35.440 --> 00:12:37.380
زي بالظبط لما بيعمل استطلاعات الرأي

00:12:37.380 --> 00:12:39.160
تلاقي الموقع جايب عنوان عريض وكبير

00:12:39.160 --> 00:12:43.360
ويقولنا 75% من المواطنين سيصوتوا بنعم للدستور

00:12:43.360 --> 00:12:46.240
فإحنا نقول يااااه يا عم الحاج.. 75%

00:12:46.240 --> 00:12:48.500
فنتأثر طبعاً.. ما دي دراسة واستطلاع رأي

00:12:48.500 --> 00:12:51.940
واحنا في احترام الدراسات واستطلاعات الرأي معندناش ياما ارحميني!

00:12:51.940 --> 00:12:55.860
شفت العنوان فرحت بعد كده إنت ورزقك بقى يعني إيه يا عم أنا ورزقي

00:12:55.860 --> 00:12:58.340
يعني يا تقرأ الخبر يا متقرهوش.. وغالبا مش هنقرأه

00:12:58.340 --> 00:12:59.620
عشان لو قرينا التفاصيل..

00:12:59.620 --> 00:13:02.560
هتلاقي مثلا أغلب الموافقين عمرهم فوق 50 سنة

00:13:02.560 --> 00:13:06.480
وأغلب الرافضين أو المقاطعين أو غير المهتمين بيكونوا من الشباب!

00:13:06.480 --> 00:13:09.020
ولو الموقع ولا الوسيلة الاعلامية جدعة شوية

00:13:09.020 --> 00:13:12.720
هتكتب لك الإجابة عن السؤال الأهم.. كام واحد قرأ الدستور أصلاً؟

00:13:12.720 --> 00:13:16.000
فنتصدم لما تلاقي إن 60% ميعرفوش أي حاجة عن الدستور

00:13:16.000 --> 00:13:18.320
اللي هيقولوا عليه نعم ده.. أو هيقولوا عليه لأ!

00:13:18.320 --> 00:13:19.160
بس كل ده مش مهم..

00:13:19.160 --> 00:13:21.660
المهم إن الإعلام هيصدرلنا اللي هو عايزه

00:13:21.660 --> 00:13:24.060
إن نسبة الموافقين كبيرة وحلوة.. عشان يسوقنا..

00:13:24.060 --> 00:13:26.540
وهيعمل العكس تماماً لو هو عايز النتيجة لا

00:13:26.540 --> 00:13:28.540
وده بقى ياخدنا لخدعة تانية بتحصلنا

00:13:28.540 --> 00:13:30.140
خدعة اللي هو عايزه..

00:13:30.140 --> 00:13:31.700
اللي جنابه عايزه يبقى هو الصح

00:13:31.700 --> 00:13:34.040
اللي المذيع عايزه وشايفه.. ده لو هو اللي شايفه يعني

00:13:34.040 --> 00:13:37.500
بيقدم لينا رأيه على إنه "الحقيقة" التي لا تقبل الشك

00:14:50.080 --> 00:14:50.880
زي ما شفتم كده..

00:14:50.880 --> 00:14:54.100
كل واحد من البهوات هنفترض عنده وجهة نظر شخصية

00:14:54.100 --> 00:14:57.160
فهو طالع يقولنا وجهة نظره على أساس إنها الحق المطلق

00:14:57.160 --> 00:14:59.060
واحد نبيه يقولي ما إنت بتعمل كده يا بكر

00:14:59.060 --> 00:15:01.340
أقوله عيب عليك يا سطى..أنا بقولك إحنا جايين ندردش..

00:15:01.340 --> 00:15:04.700
وبقولك دور ورايا وابحث وتعالا نتناقش ونفكر

00:15:04.700 --> 00:15:06.860
وبقبل اختلافك معايا.. لكن دول.. لأ

00:15:06.860 --> 00:15:09.060
هو شايف إن ده أحسن وزير في مصر!

00:15:09.060 --> 00:15:11.900
لو جدع اختلف معاه كده.. قوله لأ ده تاني أحسن وزير

00:15:11.900 --> 00:15:13.280
ممكن يقوم ياكلك صاحي!

00:15:13.280 --> 00:15:15.660
فهو بيعرض اللي جايله على إنه حقيقة

00:15:15.660 --> 00:15:16.760
طيب الخدعة دي إزاي نكتشفها..

00:15:16.760 --> 00:15:19.700
نكشفها بتشغيل مخنا.. صح.. وإننا نسأل

00:15:19.700 --> 00:15:22.060
لما يقولك مثلاً ده إنجاز عمره ما حصل ولا هيحصل

00:15:22.060 --> 00:15:24.520
تقوله خمسة بس كده.. هو يعني إيه إنجاز أصلا؟!

00:15:24.520 --> 00:15:26.840
وإيه هو دور الحكومة الطبيعي والعادي اللي لازم تعمله

00:15:26.840 --> 00:15:30.260
عشان اللي يتعدى دورها أو تزود عليه يبقى إنجاز!

00:15:30.260 --> 00:15:33.440
قوله إنت بتقول ده أحسن وزير ولا أحسن ريس..

00:15:33.440 --> 00:15:35.720
طيب إنت عملت المقارنة على أساس إيه؟ إيه بنود المقارنة يعني؟

00:15:35.720 --> 00:15:37.720
طريقة الوصول للحكم! مدة الحكم مثلاً!

00:15:37.720 --> 00:15:40.220
مدى احترام وتطبيق الدستور والقانون في عهده!

00:15:40.220 --> 00:15:42.360
قيمة العملة.. ولا معدلات التنمية والاستثمار!

00:15:42.360 --> 00:15:43.400
العلاقات الخارجية!

00:15:43.400 --> 00:15:46.420
إنت وفق أي بنود طالع تقول ده أحسن وده أوحش؟

00:15:46.420 --> 00:15:49.620
لازم نسأل.. مش أي حد يطلع لمؤاخذة يرجع في وشنا بكلمتين

00:15:49.620 --> 00:15:52.620
نتحمس بقى ونسخن ونمشي وراه ونصدقه.. ناخد بالنا..

00:15:52.620 --> 00:15:55.480
ليه بقول وبكرر وبعيد وبزيد في ناخد بالنا

00:15:55.500 --> 00:15:59.180
عشان حضرتك هم خابزينا وعاجنيينا.. هم عارفين كويس كل مداخلنا

00:15:59.180 --> 00:16:01.880
فاهمين كويس الإعلام.. وفاهمين كويس الجماهير.. اللي هم إحنا

00:16:01.880 --> 00:16:05.080
والدليل.. هم عارفين كويس إن أي تغيير كبير أو مفاجيء

00:16:05.080 --> 00:16:07.880
بيكون صعب وتقيل على المعدة.. والجمهور مش هيقبله بسهولة

00:16:07.880 --> 00:16:09.460
ورد فعله هيكون غير متوقع..

00:16:09.460 --> 00:16:12.620
ممكن بقى يبقى مظاهرات أو ثورة مثلاً لا قدر الله

00:16:12.620 --> 00:16:16.060
وبرضه هم عارفين.. إن التدرج في القرارات مقبول جدا بالنسبة للجمهور

00:16:16.060 --> 00:16:19.140
وهو هو نفس القرار.. وهو هو نفس الجمهور

00:16:19.140 --> 00:16:21.660
يعني دايما نسمعهم يقولوا لنا الريس ده أشجع ريس

00:16:21.660 --> 00:16:25.980
عشان خد قرار إلغاء الدعم اللي محدش قدر ياخده... هو خده

00:16:25.980 --> 00:16:28.180
لكن الحقيقة هو ما أخدش القرار أصلاً!

00:16:28.180 --> 00:16:31.360
هو بس نفذ تعليمات المقرضين إنه لازم يلغي الدعم

00:16:31.360 --> 00:16:34.020
هو ملغاش الدعم مرة واحدة عشان نقول أشجع

00:16:34.020 --> 00:16:36.480
هو اشتغل بالتدريج.. هنزود كل فترة

00:16:36.480 --> 00:16:38.660
أسعار التذاكر.. الكهرباء.. الوقود

00:16:38.660 --> 00:16:40.960
فالجمهور.. اللي هو أنا وإنت والمجتمع والناس

00:16:40.960 --> 00:16:45.480
بعد سنتين مش هنفتكر لما كنا بندفع فاتوة الكهرباء 75 ج ودلوقتي 300

00:16:45.480 --> 00:16:48.620
إحنا هنفتكر بس الشهر اللي قبل الزيادة لما كنا بندفع 250

00:16:48.620 --> 00:16:51.120
مع الوقت رغيف العيش ممكن يبقى بـ10 قروش

00:16:51.120 --> 00:16:53.040
ساعتها الناس هتقولك ده كان بشلن

00:16:53.040 --> 00:16:55.440
وهينسوا إن أبو شلن ده كان وزنه كام أصلاً

00:16:55.440 --> 00:16:58.160
هو دلوقتي هيشغلك بالكلام عن السعر مش الوزن..

00:16:58.160 --> 00:17:00.920
في حين إنه لما جه قلل الوزن بقى يكلمك عن السعر..

00:17:00.920 --> 00:17:03.140
ويقولنا ده زي ما هو أهو.. بـ5 قروش

00:17:03.140 --> 00:17:05.680
وكل فترة يا معلم يقعد يلعب بينا.. يلعب معانا

00:17:05.680 --> 00:17:07.680
مرة يغير وزن ومرة يزود سعر

00:17:07.900 --> 00:17:11.700
لكنه مش هييجي يزود السعر ويقلل الوزن كده مرة واحدة وبشكل كبير..

00:17:11.700 --> 00:17:14.560
مش هييجي يضربك 5 مرات على قفاك في نفس اللحظة

00:17:14.560 --> 00:17:17.520
هو كل مرة هيتراهن إنه يضربك على قفاك.. مرة واحدة

00:17:17.520 --> 00:17:20.180
برضه في أساليب تانية.. ممكن نقول 3 منهم ورا بعض بسرعة كده

00:17:20.180 --> 00:17:24.440
إثارة الغرائز - إطلاق الشعارات الرنانة - خلق المشكلة وتقديم الحل

00:17:24.440 --> 00:17:26.980
خد مثلا.. ميبقاش عندك خطر خارجي ولا حاجة..

00:17:26.980 --> 00:17:29.320
فهو يصنعه.. ويضخمه ويكبره لينا جداً

00:17:29.320 --> 00:17:31.760
لحد ما إحنا نترعب وركبنا تخبط على الجيران!

00:17:31.760 --> 00:17:34.680
ونصرخ ونقول طيب إيه الحل؟ إنقذونا إحنا هنموت

00:17:34.680 --> 00:17:37.500
يقولك ساعتها وفي ابتسامة صفرا شريرة على شفايفه

00:17:37.500 --> 00:17:39.960
الحل في الاصطفاف الوطني خلف القيادة

00:17:39.960 --> 00:17:41.620
ولا صوت يعلو فوق صوت المعركة

00:17:41.620 --> 00:17:43.620
وأي معارضة دلوقتي تبقى خيانة

00:17:43.620 --> 00:17:47.360
ورغيف عيش إيه اللي بتتكلم عنه بقولك البلد كلها بتضيع

00:17:47.360 --> 00:17:51.480
فإحنا بقى إيه.. هووووش نخرس ونحط جزمة في بوقنا

00:17:51.480 --> 00:17:54.420
ده نموذج على خلق المشكلة وتقديم الحل

00:17:54.420 --> 00:17:57.620
وعشان يعمله فلازم حبة إطلاق شعارات رنانة كده

00:17:57.620 --> 00:18:00.980
الأمن القومي.. أمن البلد.. الانتماء.. الوطنية

00:18:01.020 --> 00:18:04.680
ودي حاجات جميلة.. جميلة جداً بس هم بيوظفوها ويشتغلونا بيها..

00:18:04.680 --> 00:18:06.520
وعشان الشعارات الرنانة دي تثبت

00:18:06.520 --> 00:18:10.900
لازم إثارة الغرائز.. لا متفمنيش غلط قصدي مخاطبة العاطفة مش العقل

00:18:10.900 --> 00:18:14.020
فيقولنا إيه حب البلد يا جماعة.. تراب الوطن..

00:18:14.020 --> 00:18:17.540
نموت نموت ويحيا الوطن.. ده أنا مأكلش ولا أشربش!

00:18:17.540 --> 00:18:19.980
وده برضه كلام جميل.. بس هو مش عايز منه حاجة

00:18:19.980 --> 00:18:22.640
غير إنه يسحلك في دايرة من العواطف والمشاعر

00:18:22.640 --> 00:18:25.340
ويبعد عنك العقل.. يلغيه تماماً..

00:18:25.340 --> 00:18:28.300
مش إحنا لسة قايلين من شوية إنهم عارفنا ودارسينا كويس

00:18:28.300 --> 00:18:30.420
ولو إنت مركز معايا إحنا قلنا أول الحلقة

00:18:30.420 --> 00:18:33.640
إن سبب الاختلاف على البديهيات والحقايق

00:18:33.640 --> 00:18:34.940
غير أساليب الخداع الإعلامي طبعاً

00:18:34.940 --> 00:18:37.280
هو طريقة تفكيرنا إحنا وتشغيل دماغنا

00:18:37.280 --> 00:18:39.500
وعشان نفهم.. نروح ناخد فكرة من كتاب اسمه

00:18:39.500 --> 00:18:42.940
التفكير بسرعة وببطء.. الكتاب اسمه كده يعني.. للكاتب دانيال كانمان

00:18:42.940 --> 00:18:45.800
بيقول فيه إن مخنا بيشتغل بطريقتين.. أو نظامين

00:18:45.800 --> 00:18:48.960
الأول هو التفكير السريع البديهي.. وهو تفكير عاطفي وتلقائي

00:18:48.960 --> 00:18:53.260
والنظام الثاني هو التفكير البطيء التحليلي.. وهو تفكير منطقي وعقلاني

00:18:53.260 --> 00:18:55.940
وللأسف الكاتب بيقول إن إحنا في الغالب يعني

00:18:55.940 --> 00:18:58.300
مخنا مشغل على طول النظام الأول

00:18:58.300 --> 00:19:01.520
إننا بنتعامل مع كل اللي حوالينا من شخصيات وأحداث

00:19:01.520 --> 00:19:02.920
بشكل عاطفي تلقائي..

00:19:02.920 --> 00:19:04.180
يعني مثلا شوف الصورة دي

00:19:04.660 --> 00:19:08.300
ولا تخرج قبل أن تقول سبحان الله.. غزال يطير! يا عيني

00:19:08.300 --> 00:19:10.540
للوهلة الأولى.. عشان إنت مشغل مخك ع الرابع

00:19:10.540 --> 00:19:13.480
على السريع يعني.. شفت غزال بيطير وعنده جناحات كمان

00:19:13.480 --> 00:19:16.440
بس لما شديت فرامل اليد.. وقلت هووووب كده وحضنت

00:19:16.440 --> 00:19:18.320
وفكرت كده بالراحة.. قلت في نفسك

00:19:18.320 --> 00:19:21.100
غزال إيه يا سطى اللي بيطير.. وبصيت كويس كده.. وحللت الصورة

00:19:21.100 --> 00:19:23.960
وشفت إن في طائر واقف ورا هو اللي عنده جناحات

00:19:23.960 --> 00:19:26.600
وإن زاوية التصوير هي اللي خلتك تفتكر كده

00:19:26.600 --> 00:19:27.400
برضه الصورة دي

00:19:27.400 --> 00:19:29.780
أول ما شفتها عقلك رجع تاني على النظام السريع

00:19:29.780 --> 00:19:32.180
إيه ده؟! نورس عملاق بحجم عمارة!

00:19:32.180 --> 00:19:33.220
نقول هوب هوب هوب..

00:19:33.220 --> 00:19:33.960
ركز يا سطى

00:19:33.960 --> 00:19:37.220
ده مجرد طائر قريب جدا من الكاميرا والراجل هو اللي بعيد..

00:19:37.220 --> 00:19:40.380
نفس الفكرة بالظبط.. فإنت عشان شايفني بنتقد الحكومة مثلاً

00:19:40.380 --> 00:19:42.920
فإنت مش طايق مني كلمة! رغم إن كلامي ممكن يكون صح!

00:19:42.920 --> 00:19:45.220
بس إمتى هتحس إنه صح.. لما تعمل سويتش

00:19:45.220 --> 00:19:46.860
لما تبدل نظام التشغيل في مخك

00:19:46.860 --> 00:19:47.820
من السريع للـ البطيء

00:19:47.820 --> 00:19:49.240
من العاطفي للـ العقلاني

00:19:49.240 --> 00:19:50.620
من البديهي للـ التحليلي

00:19:50.620 --> 00:19:53.240
معلش هو كلام كبير بس نستوعبه ونفهمه

00:19:53.240 --> 00:19:57.320
ساعتها مش أي حد يتراهن إنه يضربنا إحنا إحنا على قفانا

00:19:57.320 --> 00:19:58.620
مش هياكل معانا ساعتها

00:19:58.620 --> 00:20:02.020
ساعتها لو حد بيقول رأي لينا مخالف.. هنسمعه ونقيمه صح..

00:20:02.020 --> 00:20:03.840
وممكن نلاقي فيه فعلا استفادة

00:20:03.840 --> 00:20:04.960
وعشان الاستفادة تكمل

00:20:04.960 --> 00:20:06.660
كنا سألنا في أول الحلقة 3 أسئلة

00:20:06.660 --> 00:20:10.480
ليه الكلب بيهز ديله؟ وده إجابته في الحلقة رقم 2 روح شوفها..

00:20:10.480 --> 00:20:14.460
وسؤال هل تظن نفسك حراً.. في أفكارك وآرائك وأفعالك؟

00:20:14.460 --> 00:20:17.460
وده برضه إجابته في الحلقة رقم 4.. روح شوفها

00:20:17.460 --> 00:20:20.340
أما السؤال التالت.. تراهني أضربه هو هو على قفاه!

00:20:20.340 --> 00:20:24.220
ففي الحلقة دي عرفت إنه بيعرف يضربنا إحنا إحنا على قفانا..

00:20:24.220 --> 00:20:25.460
وبيكسب الرهان كل مرة

00:20:25.460 --> 00:20:29.260
فإحنا دردشنا المرادي.. عشان مرة إحنا اللي نكسب الرهان

00:20:29.260 --> 00:20:31.260
الشاهد.. شغل مخك على البطيء..

00:20:31.260 --> 00:20:33.340
وفكر وحلل كل اللي بيتقالك يا صاحبي

00:20:33.340 --> 00:20:34.780
إلا في حالة واحدة بس.. هي إيه؟

00:20:34.780 --> 00:20:37.480
إنك تشترك دلوقتي في خمسة بالمصري على يوتيوب.. من غير تفكير

00:20:37.480 --> 00:20:39.260
وتعمل لايك للحلقة واكتب رأيك في تعليق

00:20:39.260 --> 00:20:40.360
وشارك الحلقة مع صحابك

00:20:40.360 --> 00:20:42.460
واستنى حلقة جديدة الخميس اللي الجاي

00:20:43.260 --> 00:20:43.920
سلام..


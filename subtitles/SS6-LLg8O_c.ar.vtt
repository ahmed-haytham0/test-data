WEBVTT
Kind: captions
Language: ar

00:00:02.340 --> 00:00:07.560
شو؟ كلهم شافوها؟ فيش"شكراً" ولا "حلو" ولا "يعطيكي العافية"؟

00:00:11.780 --> 00:00:15.000
سند؟ يساعدني بالرسم؟ شو قصدهم؟

00:00:20.720 --> 00:00:22.720
سند حبيبي

00:00:26.700 --> 00:00:28.880
إيش هادا؟

00:00:29.260 --> 00:00:33.440
بديش أسمع ولا كلمة صار لي ساعتين برسم فيها

00:00:33.540 --> 00:00:37.800
ساعتين؟ ما بتوخذ مني عشر دقايق وبتطلع أحسن من هيك كمان

00:00:37.980 --> 00:00:42.080
بدون فلسفة سيد سند. بتقدر تعمل لي الرسمة ولا لأ؟

00:00:42.160 --> 00:00:46.820
بس على شرط، بتروحي بتجيبيلي كاسة عصير وقطعة كايك بسرعة

00:00:46.900 --> 00:00:48.140
افففت أوكي

00:00:55.840 --> 00:00:57.100
أهلاً أهلاً ماما

00:00:58.480 --> 00:01:00.640
تيتا اشتقنى لك كثير

00:01:00.760 --> 00:01:01.700
مرحبا تيتا

00:01:01.700 --> 00:01:07.280
حبايبي أنا اشتقت لكم وما بطلع غير إذا بدي أزوركم

00:01:07.620 --> 00:01:13.280
سند طولان حبيبي شوي وبتصير أطول من أختك

00:01:13.460 --> 00:01:17.040
زيحوا يا ولاد خلوا تيتا تدخل أول تفضلي ماما تفضلي

00:01:17.600 --> 00:01:19.720
هادا أكيد رسم سند

00:01:19.900 --> 00:01:22.980
آه ماما في مسابقة بكرا وبده يقدم عليها

00:01:23.080 --> 00:01:31.420
يا حبيبي يا سند شاطر بكل إشي، إشي رياضة، وإشي رسم، ومبدع بدراسته

00:01:31.840 --> 00:01:35.440
الله يحميه طالع لجده الله يرحمه

00:01:35.660 --> 00:01:41.380
وسالي كمان شاطرة بكثير شغلات، شاطرة بالدراسة والكتابة وبتعمل أزكى-

00:01:41.900 --> 00:01:52.680
زي بنت أخوكي زينا بأمريكا هديك بلوة بلوة بالكتابة بتكتب بمجلات وأخذت جوائز كثير

00:01:53.240 --> 00:02:00.800
هادا غير الطول والحلاوة والشعر الأشقر الحرير يما عليها بتاخد العقل

00:02:02.180 --> 00:02:08.900
آه حبيبتي رينا شطورة التنتين شاطرين و سالي سالي كمان بتشارك بمسابقات الكتابة

00:02:08.980 --> 00:02:12.840
لا لا بس هديك هديك إشي تاني

00:02:14.940 --> 00:02:22.100
اسم الله عليه سند شاطر بكل شي ورينا بتوخد العقل وشقراء. أنا اللي بشعة اللي ما بفهم بإشي يعني

00:02:24.160 --> 00:02:28.580
سالي هاي نشفت اللوحة، ممكن تساعديني أدخلها عالكيس عشان ما تخرب؟

00:02:28.800 --> 00:02:33.100
عشان ما تخرب آه آه أكيد مش لازم تخرب أبداً

00:02:33.300 --> 00:02:37.880
هيك بكون جاهز لأشلمها للمسابقة بكرا هلا بقدر أساعدك بمشروع العلوم

00:02:40.640 --> 00:02:41.520
سالي بابا

00:02:44.220 --> 00:02:49.660
وصلني مسيج من المدرسة إنو بكرا بينتهي التسجيل لمسابقة الكتابة، سجلتي حبيبتي؟

00:02:49.800 --> 00:02:51.120
مش رح أشترك فيها

00:02:51.260 --> 00:02:52.340
ليش سالي؟

00:02:52.980 --> 00:02:59.920
إنتوا بتفكروني بنت صغيرة؟ أنا فاهمة كلشي وسامعة كلشي إنتوا بس هيك بتحكوا إني شاطرة عشان ما أزعل

00:03:00.100 --> 00:03:02.620
بس أنا عارفة إنو أنا مش شاطرة بولا إشي

00:03:02.760 --> 00:03:05.080
بابا سالي شو هالحكي هاد؟ من وين جايبتيه

00:03:05.160 --> 00:03:11.200
سند حبيبي كثير شاطر بكل إشي مبدع مبدع ورينا يا حياة قلب التيتا

00:03:11.200 --> 00:03:15.360
فيش زيها أشطر وحدة بالكتابة والجوائز والدنيا

00:03:15.760 --> 00:03:20.620
ماما أنا بعرف إنو في كثير ناس بتقارن بين الخوان، أو القرايب، أو الصحاب

00:03:20.680 --> 00:03:26.000
إحنا ما منقدر نتحكم بالناس شو بتحكي بس منقدر نتحكم بردة فعلنا تجاه هالحكي

00:03:26.020 --> 00:03:30.460
إنتي كم مرة فزتي بمسابقة الكتابة؟ قديش مرة تفوقتي بالرياضيات؟

00:03:30.580 --> 00:03:35.920
قديش بتهتمي بالناس ومحبوبة بين صحابك، إنتي مميزة بشخصيتك وبمواهبك

00:03:36.040 --> 00:03:38.660
وما بدنا إياكي تكوني غير زي ما إنتي

00:03:39.060 --> 00:03:40.420
طيب بشوف

00:03:57.960 --> 00:04:00.660
شو يابا؟ طمنا، كيف كانت المسابقة؟

00:04:00.760 --> 00:04:02.420
جبنا المركز الأول

00:04:02.520 --> 00:04:06.020
كثير منيح برافو، بس "جبنا"؟ مين إنتوا؟

00:04:06.040 --> 00:04:10.680
شوفوا شو صار، روحت أسلم اللوحة ولقيت سالي حاطيتلي كرت صغير

00:04:10.840 --> 00:04:15.920
جواته مكتوب فيه شعر فأنا عارف إنها ما بدها تشترك بالمسابقة

00:04:16.040 --> 00:04:19.540
فروحت قدمت الشعر باسم سالي، واحزروا شو صار؟

00:04:19.880 --> 00:04:24.320
فزت بالمركز الأول بالشعر وسند فاز بالمركز الأول بالرسم

00:04:25.620 --> 00:04:34.700
سند كل منا لديه شكل وسمات مميز بمواهب وصفات لنتجاوز جميع المقارنات

00:04:34.900 --> 00:04:40.980
ونقول الأهم بأجمل الكلمات أنت أخي ورفيقي ونعيم الحياة

00:04:41.060 --> 00:04:46.480
أفتخر بك في كل الحالات وأدعو لك بمزيد من النجاحات

00:04:46.620 --> 00:04:49.020
أختك التي تحبك... سالي

00:04:55.100 --> 00:05:01.740
إذا بتحبوا تكتبوا شعر شاركونا بأشعاركم بالكومينتس وما تنسوا تعملوا سبسكرايب


WEBVTT
Kind: captions
Language: ar

1
00:00:02.000 --> 00:00:05.200
هنتكلم عن إيجاد المساحة الجانبية والكلية للمنشور الثلاثي.

2
00:00:06.160 --> 00:00:13.480
في الفيديو ده هنعرف مفهوم الوجه الجانبي للمجسم، وكمان هنعرف مفهوم المساحة الجانبية والكلية للمنشور الثلاثي، وإزاي نوجدهم.

3
00:00:14.720 --> 00:00:19.120
بالنسبة للوجه الجانبي للمجسم، فهو عبارة عن أي سطح مستوي، وما يكونش قاعدة.

4
00:00:20.200 --> 00:00:24.400
والمساحة الجانبية لسطح مجسم هي مجموع مساحات الأوجه الجانبية بتاعته.

5
00:00:25.560 --> 00:00:30.160
أما المساحة الكلية لسطح مجسم فهي عبارة عن مجموع مساحات جميع أوجه المجسم.

6
00:00:31.160 --> 00:00:37.480
كده إحنا عرفنا مفهوم الوجه الجانبي للمجسم، وكمان عرفنا مفهوم المساحة الجانبية والمساحة الكلية لسطح مجسم.

7
00:00:38.560 --> 00:00:45.840
بعد كده هنشوف القاعدة أو الصيغة الرياضية اللي هنستخدمها علشان نوجد المساحة الجانبية والمساحة الكلية لسطح المنشور الثلاثي.

8
00:00:47.120 --> 00:00:55.000
بالنسبة للمنشور الثلاثي، المساحة الجانبية على سطح المنشور تساوي حاصل ضرب محيط قاعدة المنشور في ارتفاع المنشور.

9
00:00:56.320 --> 00:01:00.680
بعد كده هنشوف الصيغة الرياضية اللي هنستخدمها علشان نوجد المساحة الكلية لسطح المنشور الثلاثي.

10
00:01:02.080 --> 00:01:14.840
بالنسبة للمساحة الكلية لسطح المنشور الثلاثي، فهي بتساوي مجموع المساحة الجانبية ومساحة القاعدتين بتوع المنشور؛ يعني المساحة الكلية لسطح المنشور تساوي المساحة الجانبية زائد مساحة القاعدتين.

11
00:01:15.680 --> 00:01:31.240
وبما إن المساحة الجانبية لسطح المنشور تساوي حاصل ضرب محيط قاعدة المنشور في ارتفاعه، فبالتالي ممكن نقول إن المساحة الكلية لسطح المنشور تساوي محيط القاعدة في الارتفاع زائد مساحة القاعدتين.

12
00:01:32.440 --> 00:01:38.160
كده إحنا عرفنا الصيغ الرياضية اللي هنستخدمه علشان نوجد المساحة الجانبية والمساحة الكلية لسطح المنشور الثلاثي.

13
00:01:39.080 --> 00:01:55.520
بعد كده هنشوف مثال، عندنا المثال بيوضح إن في منافسات التزلج على الماء بنستخدم منحدر متغطي بالشمع، وعندنا شكل بيوضح المنحدر اللي بنستخدمه، فمن خلال الشكل اللي عندنا هنلاقي إن المنحدر عبارة عن منشور ثلاثي، والمطلوب إن إحنا نوجد المساحة الكلية لسطح المنحدر.

14
00:01:56.680 --> 00:02:11.200
أول حاجة هنعملها إن إحنا هنقدّر قيمة تقريبية للمساحة الكلية لسطح المنحدر، فهنعتبر واحد وتمنية من عشرة متر، اتنين متر؛ وستة وتمنية من عشرة متر، سبعة متر؛ وأربعة وتمنية من عشرة متر، خمسة متر.

15
00:02:12.160 --> 00:02:33.160
والمساحة الكلية لسطح المنشور هتساوي محيط القاعدة في الارتفاع زائد ضعف مساحة إحدى القاعدتين؛ بالتالي المساحة الكلية لسطح المنحدر تساوي اتنين زائد سبعة زائد سبعة واللي هو محيط القاعدة، في خمسة واللي هو ارتفاع المنشور، زائد اتنين في سبعة واللي هو ضعف مساحة إحدى القاعدتين.

16
00:02:34.160 --> 00:02:51.160
فهنلاقي المساحة الكلية لسطح المنحدر تساوي أربعة وتسعين متر مربع، وهي دي القيمة التقريبية اللي إحنا قدّرناها للمساحة الكلية لسطح المنحدر، واللي المفروض إن الإجابة بتاعتنا مش هتبقى أكبر منها بكتير أو أقل منها بكتير.

17
00:02:52.200 --> 00:03:07.800
بعد كده هنوجد القيمة الفعلية للمساحة الكلية بتاعة سطح المنحدر، بالنسبة للقاعدتين بتوع المنشور فهم عبارة عن مثلثين متطابقين، أطوال أضلاع كلٍّ منهم واحد وتمنية من عشرة متر، وستة وتمنية من عشرة متر، وسبعة متر.

18
00:03:08.640 --> 00:03:12.480
فإحنا هنبدأ الأول بإن إحنا نوجد المحيط والمساحة بتاع إحدى القاعدتين.

19
00:03:13.400 --> 00:03:31.600
هنبدأ بمحيط القاعدة؛ بما إن القاعدة على شكل مثلث، ومحيط المثلث يساوي مجموع أطوال أضلاعه، فمحيط القاعدة هيساوي واحد وتمنية من عشرة، زائد ستة وتمنية من عشرة، زائد سبعة؛ يعني هيساوي خمستاشر وستة من عشرة.

20
00:03:32.800 --> 00:03:50.240
بعد كده هنوجد مساحة القاعدة، وبما إن القاعدة على شكل مثلث، فهتبقى مساحة القاعدة تساوي نص في طول القاعدة في الارتفاع؛ يعني هتساوي نص في ستة وتمنية من عشرة في واحد وتمنية من عشرة.

21
00:03:51.080 --> 00:03:55.280
فلما هنضرب هنلاقي مساحة القاعدة تساوي ستة واتناشر من مية.

22
00:03:56.520 --> 00:04:02.800
وبكده بعد ما أوجدنا محيط ومساحة إحدى القاعدين، هنبدأ نستخدم المعلومات اللي عندنا علشان نوجد المساحة الكلية.

23
00:04:03.720 --> 00:04:37.960
فالصيغة الرياضية اللي هتستخدمها هي إن المساحة الكلية لسطح المنشور تساوي محيط القاعدة في الارتفاع زائد ضعف مساحة إحدى القاعدتين؛ بالتالي المساحة الكلية لسطح المنحدر تساوي خمستاشر وستة من عشرة في أربعة وتمنية من عشرة زائد، اتنين في ستة واتناشر من مية؛ يعني هتساوي سبعة وتمانين واتناشر من مية متر مربع، هي دي القيمة الفعلية للمساحة الكلية بتاعة سطح المنحدر.

24
00:04:38.880 --> 00:04:54.040
بعد كده لما هنقارن الإجابة بتاعتنا، واللي هي سبعة وتمانين واتناشر من مية متر مربع، بالقيمة التقديرية للمساحة الكلية، واللي هي أربعة وتسعين متر مربع؛ هنلاقي إن الإجابة بتاعتنا بتقل بمقدار بسيط عن القيمة التقديرية، وده معناه إن الإجابة منطقية.

25
00:04:55.320 --> 00:05:00.920
بكده يبقى إحنا في الفيديو ده عرفنا إن الوجه الجانبي للمجسم هو عبارة عن أي سطح مستوي، وما يكونش قاعدة.

26
00:05:01.520 --> 00:05:11.320
وكمان عرفنا إن المساحة الجانبية لسطح مجسم هي مجموع مساحات الأوجه الجانبية بتاعته، أما المساحة الكلية لسطح مجسم فهي عبارة عن مجموع مساحات جميع أوجه المجسم.

27
00:05:12.160 --> 00:05:18.160
بعد كده عرفنا الصيغ الرياضية اللي هنستخدمها علشان نوجد المساحة الجانبية والمساحة الكلية لسطح منشور ثلاثي.


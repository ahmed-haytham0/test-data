WEBVTT
Kind: captions
Language: ar

00:00:10.400 --> 00:00:14.280
عرفنا في الفيديو اللي فات كل المعلومات اللي احنا محتاجين نعرفها

00:00:14.280 --> 00:00:17.360
علشان نقدر نبتدي عملية التغيير للبيبي

00:00:17.360 --> 00:00:19.520
ونغير بسهولة وبسرعة

00:00:20.280 --> 00:00:24.000
هنشوف دلوقتي في الفيديو ده ازاي نغير الحفاضة للبيبي

00:00:24.340 --> 00:00:26.380
أول حاجة زي ما قلنا قبل كده

00:00:26.380 --> 00:00:31.620
اللبس بتاع البيبي لازم يكون فيه جزء مخصوص لتغيير الحفاضة

00:00:31.620 --> 00:00:34.580
علشان متلاقيش نفسك ان انتي شبه هتقلعي البيبي خالص

00:00:34.580 --> 00:00:37.400
علشان تغيريله وترجعي تلبسيه تاني

00:00:37.400 --> 00:00:41.260
فا أول حاجة هنعملها ان احنا هنفك الكباسين

00:00:41.260 --> 00:00:44.140
بتاعة الطبقة اللي البيبي لابسها من فوق

00:00:46.080 --> 00:00:50.820
وهنطلع رجل البيبي من اللبس بتاعه زي ما شفنا في فيديو قبل كده

00:00:53.600 --> 00:00:58.080
وهنفك بعد كده الطبقة اللي البيبي لابسها من تحت

00:00:58.100 --> 00:01:01.935
بعد كده هنحتاج ان احنا نرفع رجل البيبي حاجة بسيطة

00:01:01.940 --> 00:01:04.640
و نرجع اللبس كله الى الوراء على قد ما نقدر

00:01:04.640 --> 00:01:10.080
علشان يبقى أبعد حاجة ممكنة من الحرف بتاع الحفاضة من الوراء

00:01:10.920 --> 00:01:13.895
قبل ما هنعمل أي حاجة في الحفاضة الغير نظيفة

00:01:13.900 --> 00:01:19.440
هناخد الحفاضة النظيفة و هتلاقي ان هي متطبقة بالشكل ده

00:01:19.440 --> 00:01:22.775
هتفرديها هتلاقيها بردو متطبقة من الجانبين

00:01:22.780 --> 00:01:25.420
هنفرد الجانبين دول بردو كويس أوي

00:01:25.420 --> 00:01:28.160
وهتبقى في الآخر بالشكل ده

00:01:28.640 --> 00:01:33.100
هتلاقي في ناحية فيها لزق وفي ناحية تانية ما فيهاش حاجة

00:01:33.200 --> 00:01:37.560
الناحية اللي فيها اللزق بتبقى دائما هي اللي من فوق من تحت البيبي طبعا

00:01:38.140 --> 00:01:44.160
فا هنرفع رجل البيبي حاجة بسيطة و نحط الحفاضة من تحت البيبي

00:01:44.300 --> 00:01:46.280
بحيث ان التنية بتاعة الحفاضة

00:01:46.280 --> 00:01:50.640
تبقى عند التنية بتاعة منطقة الحفاضة بتاعة البيبي

00:01:50.640 --> 00:01:53.220
هنفتح بعد كده الحفاضة الغير نظيفة

00:01:53.520 --> 00:01:58.880
وهنمسكها كويس أوي من فوق وهنمسح مسحة واحدة بس من فوق لتحت

00:01:58.880 --> 00:02:04.760
ودائما سواء بيبي ولد أو بيبي بنت بنمسح على طول من فوق لتحت

00:02:05.040 --> 00:02:08.900
هنرجع بعد كده الجزء ده تاني زي ما كان

00:02:08.900 --> 00:02:11.760
هنحطه بس كده لغاية ما نبقى جاهزين تماما

00:02:11.760 --> 00:02:15.480
علشان نشيله ونمسح على طول ونقفل من غير ما ناخذ وقت

00:02:15.540 --> 00:02:20.700
هنجيب المناديل المبللة و هنظبطها كده في حتة علشان نمسح بيها

00:02:20.700 --> 00:02:23.960
ونبتدي نمسح للبيبي وتاني بنمسح دائما

00:02:23.960 --> 00:02:27.240
سواء بيبي بنت أو بيبي ولد من فوق لتحت

00:02:27.240 --> 00:02:30.160
خلي بالك وانتي بتستعملي المناديل المبللة

00:02:30.160 --> 00:02:35.740
ان احنا دائما بنستعمل جزء جديد لكل جزء جديد في منطقة الحفاضة

00:02:35.860 --> 00:02:40.820
يعني ما ينفعش بنفس الحتة تمسحي كذا مكان في منطقة الحفاضة

00:02:40.820 --> 00:02:45.500
علشان كده هتبقي بتنقلي حاجة مش نظيفة من مكان لمكان

00:02:45.500 --> 00:02:51.560
هننزل كده الحفاضة للآخر ونبتدي نمسح على منطقة الحفاضة بتاعة البيبي

00:02:51.660 --> 00:02:55.980
وهنغير المكان اللي بنمسح بيه في المناديل

00:02:55.980 --> 00:02:59.480
ونرجع نغيره تاني لغاية ما بنخلص تماما

00:02:59.740 --> 00:03:04.060
وبعدين هنحط المناديل الغير نظيفة داخل الحفاضة الغير نظيفة

00:03:04.060 --> 00:03:06.680
ونسيبها على جمب مؤقتا دلوقتي

00:03:06.680 --> 00:03:11.120
ممكن تلاقي ان انتي هتحتاجي أكتر من منديل واحد

00:03:11.140 --> 00:03:14.960
فا بتستعملي مثلا 2 أو 3 على حسب ما انتي محتاجة

00:03:14.960 --> 00:03:20.440
كل واحدة هتستعمليها هتحطيها بردو في الحفاضة الغير نظيفة وتكملي

00:03:20.940 --> 00:03:25.920
هنيجي بعد كده هنشوف لو هنحط كريم التسلخات أو الزيت

00:03:25.920 --> 00:03:30.540
على حسب ما قلنا بردو ان دي بنحطها في حالات معينة

00:03:30.540 --> 00:03:32.800
لو محتاجة تحطيه دلوقتي هتحطيه

00:03:32.800 --> 00:03:35.580
لو مش هتحطيه فا هنقفل الحفاضة

00:03:35.580 --> 00:03:39.800
هنفتح رجل البيبي حاجة بسيطة ونرفع الحفاضة من تحت لفوق

00:03:39.800 --> 00:03:41.780
وزي بردو ما عرفنا قبل كده

00:03:41.780 --> 00:03:46.460
لو السرة لسه ما وقعتش فا بنتني الحفاضة لغاية ما بتوصل لتحت السرة

00:03:46.460 --> 00:03:49.300
علشان ما ينفع ان احنا نقفل على السرة بالحفاضة

00:03:49.900 --> 00:03:55.840
هنيجي من الجنب ونفتح اللزق اللي في الجنب ونقفله كويس عالحفاضة

00:03:56.620 --> 00:04:00.140
وبكده نبقى قفلنا الحفاضة النظيفة

00:04:00.540 --> 00:04:04.840
ها يتبقى حاجتين عايزين نتأكد ان احنا عاملينهم كويس

00:04:04.900 --> 00:04:09.720
أول حاجة عايزين نشوف هل احنا قافلين زيادة شوية على بطن البيبي

00:04:09.800 --> 00:04:15.580
ولا واسع شوية فا ممكن يحصل أي تسريب من الحفاضة من فوق

00:04:15.860 --> 00:04:20.800
فا بصباعين كده هنيجي هنعديهم من فوق لتحت جوه الحفاضة

00:04:20.880 --> 00:04:24.040
ونشوف على حسب ما احنا حاسين على صوابعنا عامل ازاي

00:04:24.040 --> 00:04:27.340
لو حاسة ان هو ماسك زيادة شوية هتوسعي شوية

00:04:27.340 --> 00:04:30.920
لو حاسة ان هو واسع زيادة هتضيقي

00:04:30.920 --> 00:04:35.260
ولو حاسة ان هو كده تمام فا خلاص مش ها تعملي حاجة

00:04:35.480 --> 00:04:39.880
الحاجة التانية علشان نمنع التسريب بالذات في الأول

00:04:39.880 --> 00:04:44.100
فا من تحت رجل البيبي هتدخلي صباعك جوه الحفاضة

00:04:44.100 --> 00:04:46.420
هتلاقي في أستك من جوه

00:04:46.540 --> 00:04:50.400
الأستك ده محتاجة ان انتي تمسكيه وتفرديه علشان يغطي

00:04:50.400 --> 00:04:54.100
أكبر جزء ممكن في منطقة الحفاضة بتاعة البيبي

00:04:54.720 --> 00:04:58.160
بكده هنبقى خلصنا تغيير الحفاضة للبيبي

00:04:58.220 --> 00:05:02.520
هنقوم ملبسينه تاني اللبس بتاعه

00:05:10.240 --> 00:05:13.880
مش عايزين ننسى في الآخر الحفاضة الغير نظيفة

00:05:13.880 --> 00:05:16.740
فا هناخدها بعد كده و نلفها كده على بعض

00:05:16.740 --> 00:05:21.220
و المناديل الغير نظيفة جواها و هنقفلها من الجانبين بالشكل ده

00:05:21.220 --> 00:05:25.260
هنرميها بعد كده في كيس صغير وعلى الباسكت على طول

00:05:25.260 --> 00:05:27.540
خلي بالك ان انتي علشان تقدري

00:05:27.540 --> 00:05:30.660
تحمي جلد طفلك من التسلخات على قد ما تقدري

00:05:30.660 --> 00:05:35.880
محتاجة ان انتي تغيري الحفاضة للبيبي أول ما تبقى مش نظيفة

00:05:35.880 --> 00:05:38.160
فا متستنيش عليها وهي محتاجة تتغير

00:05:38.160 --> 00:05:41.760
لإن ده طبعا ممكن بسهولة يعمل تسلخات للبيبي

00:05:41.760 --> 00:05:44.980
حتى وانتي بستعملي الكريم أو الزيت

00:05:45.460 --> 00:05:48.080
علشان تعرفي ان الحفاضة محتاجة تتغير

00:05:48.100 --> 00:05:54.220
لو هي مبلولة هتلاقي انها نفشت من قدام جامد وبقت مليانة شوية

00:05:54.340 --> 00:05:56.560
فا كده معناه انها محتاجة تتغير

00:05:56.560 --> 00:06:00.600
ولو فيها براز طبعا الريحة هتعرفك كويس جدا

00:06:00.600 --> 00:06:02.475
ان انتي محتاجة تغيري على طول

00:06:02.480 --> 00:06:06.300
وبكده نبقى عرفنا كل اللي احنا محتاجين نعرفه

00:06:06.300 --> 00:06:08.800
علشان نقدر نبتدي عملية التغيير بسهولة

00:06:08.800 --> 00:06:11.100
وكمان ازاي نغير الحفاضة

00:06:11.100 --> 00:06:14.420
بشكل سهل ومريح ليكي وسريع في نفس الوقت


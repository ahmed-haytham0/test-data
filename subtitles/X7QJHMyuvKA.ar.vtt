WEBVTT
Kind: captions
Language: ar

00:00:00.000 --> 00:00:23.285
المسحراتي بصوت سيد مكاوي 
الحلقة الثانية بعنوان
" دواليب زمان "

00:00:32.371 --> 00:00:41.914
اصحى يا نايم اصحى يا نايم اصحى وحد الدايم

00:00:44.000 --> 00:00:53.885
وقول نويت بكرة إن حييت الشهر صايم والفجر قايم اصحى يا نايم وحد الرزاق

00:00:56.028 --> 00:01:01.657
رمضان كريم

00:01:03.971 --> 00:01:11.000
مسحراتي منقراتي منجراتي دواليب زمان

00:01:13.000 --> 00:01:17.371
متشتكوش دقة شاكوشي جات في الأوان

00:01:19.370 --> 00:01:27.800
يا ناس حبايب يا ناس جيران أنا قلبي دايب على البيبان

00:01:30.085 --> 00:01:38.000
عجوز شوية لكن عنيا روحين حنان لا ظني سيء ولا جبان

00:01:40.114 --> 00:01:47.200
درويش وأسطى وشيخ كمان وفي عبي قطة إزاي هتلعب فيه الفيران

00:01:49.057 --> 00:01:55.714
تسألني بتعب؟ أقول صراحة شقايا راحة قوة حصان

00:01:57.710 --> 00:02:05.714
لأجل وعشان قبول عيالي في الامتحان وأنا في بالي حاجات جنان

00:02:07.914 --> 00:02:17.114
من الطبالي أعمل صوان وأبني لخيالي أربع حيطان

00:02:19.110 --> 00:02:25.542
أنا في انتقالي من أولى ساقية لسد عالي لقيت مكان

00:02:27.540 --> 00:02:30.914
سيري يا موجة بالتكنولوجا

00:02:32.685 --> 00:02:35.542
بالتكنولوجا لبر الأمان

00:02:37.540 --> 00:02:42.000
والمشي طاب لي والدق على طبلي

00:02:44.000 --> 00:02:47.228
ناس كانوا قبلي قالوا في الأمثال

00:02:49.220 --> 00:02:51.828
" الرجل تدب مطرح ما تحب"

00:02:53.657 --> 00:02:57.971
وأنا صنعتي مسحراتي في البلد جوال

00:02:59.742 --> 00:03:16.457
حبيت ودبيت كما العاشق ليالي طوال

00:03:18.857 --> 00:03:24.742
وكل شبر وحتة من بلدي حتة من كبدي حتة من موال

00:03:26.740 --> 00:03:32.942
لو ماشي في الصحرا شفت النور أقول إنسان

00:03:33.828 --> 00:03:39.685
ده أنا كل شباك يقيد أشكر لإيد إنسان

00:03:40.742 --> 00:03:53.885
وأقول هديتني المناير سبحت للعرش يا رب

00:03:54.628 --> 00:04:02.342
من رحمتك مكنت للإنسان يغير الضلمة أما النور ما يتغيرش

00:04:02.340 --> 00:04:10.485
اصحى يا نايم اصحى يا نايم اصحى وحد الدايم

00:04:12.480 --> 00:04:22.314
السعي للصوم خير من النوم دي ليالي سمحة نجومها سبحة اصحى يا نايم يا نايم اصحى

00:04:23.571 --> 00:04:29.314
وحد الرزاق

00:04:31.310 --> 00:04:38.514
اصحى يا نايم يا نايم اصحى

00:04:40.510 --> 00:04:45.685
وحد الرزاق


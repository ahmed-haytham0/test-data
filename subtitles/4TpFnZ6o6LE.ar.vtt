WEBVTT
Kind: captions
Language: ar

00:00:00.000 --> 00:00:02.980
بهذا الفيديو راح أشوفكم شلون خليت الذكاء الاصطناعي

00:00:03.320 --> 00:00:06.580
يتعلم لعبة Tetris من خلال استخدام Genetic algorithm

00:00:06.920 --> 00:00:08.460
واللي هي خوارزمية تطورية

00:00:08.880 --> 00:00:15.560
أتوقع أنه معظمكم يعرف لعبة Tetris لأنها لعبة ربما تكون من أشهر الألعاب في تاريخ الألعاب كلها

00:00:16.300 --> 00:00:20.020
هذه اللعبة فيها 7 قطع أساسية اللي هي ال T وال S وال Z وال L

00:00:20.320 --> 00:00:21.820
وال J وال I وال O

00:00:22.200 --> 00:00:25.400
وهذه القطع ممكن أنه تدورها بحيث تتخذ أكثر من شكل

00:00:25.960 --> 00:00:27.620
وكلما تملأ صف بهذه القطع

00:00:27.920 --> 00:00:31.360
راح تنحذف المربعات الموجودة في هذا الصف وراح يفرغ عندك الصف

00:00:31.660 --> 00:00:35.000
وإذا تراكمت هذه القطع فوق بعضها ووصلت إلى سقف الشاشة

00:00:35.400 --> 00:00:38.000
فهذه راح تكون نهاية اللعبة وراح تخسر اللعبة

00:00:38.280 --> 00:00:40.540
فالهدف عندي هو أنه أعلم الكمبيوتر

00:00:40.880 --> 00:00:43.960
شلون يلعب هذه اللعبة لأطول فترة ممكنة بدون ما يخسرها

00:00:44.260 --> 00:00:47.140
أول شي بدأت بيه واللي هو كان الجزء الأصعب بالنسبة الي

00:00:47.580 --> 00:00:48.760
كان برمجة اللعبة

00:00:49.440 --> 00:00:52.520
كنت متوقع أنه راح تاخذ مني يومين أو ربما ثلاثة

00:00:53.100 --> 00:00:55.600
بس برمجة اللعبة أخذت مني تقريبا اسبوعين

00:00:55.920 --> 00:00:58.820
هالشي لأنني واجهت صعوبة في صياغة منطق اللعبة

00:00:59.060 --> 00:01:02.940
واضطريت أنه أنشئها من البداية مرتين لحتى استخدمها بالشكل اللي أريده

00:01:03.440 --> 00:01:05.440
المهم هذا هو كان شكل اللعبة النهائي

00:01:08.900 --> 00:01:13.640
الطريقة اللي راح استخدمها للتدريب موجود شرح ممتاز الها على قناة Siraj Raval

00:01:14.260 --> 00:01:17.700
اللي يحب يتعلمها هو شارحها على كود شخص كاتبه بلغة جافا سكريبت

00:01:18.100 --> 00:01:22.520
بس أنا عملتها بلغة بايثون لأني متعود عليها وأرتاح في استخدامها أكثر

00:01:23.080 --> 00:01:25.380
الطريقة باختصار هي أنه تخلي الكمبيوتر

00:01:25.800 --> 00:01:28.980
يقيم كل الخطوات اللي ممكن أنه تلعبها بالقطعة الحالية

00:01:29.320 --> 00:01:30.660
وبجميع حالات دورانها

00:01:31.220 --> 00:01:34.100
ويختار أفضل خطوة ممكنة من بين هذه الخطوات ويلعبها

00:01:35.260 --> 00:01:38.060
الالية اللي يقيم فيها الخطوات هي من خلال هذه الدالة

00:01:38.400 --> 00:01:39.840
اللي تاخذ 6 معطيات

00:01:40.200 --> 00:01:44.320
وتضربها في أوزان معينة حتى تحدد أهمية كل معطى من هذه المعطيات

00:01:45.340 --> 00:01:50.700
المعطيات هي عدد الفجوات واللي هي المربعات الفارغة اللي الطريق يكون مغلق من فوقها

00:01:51.320 --> 00:01:52.320
واتفاع أعلى عمود

00:01:52.320 --> 00:01:54.260
ومجموع ارتفاع جميع الأعمدة

00:01:54.580 --> 00:01:56.760
والفرق ما بين أعلى عمود وأوطئ عمود

00:01:56.980 --> 00:01:59.960
ومجموع فرق الطول ما بين كل عمود والعمود اللي بعده

00:02:00.300 --> 00:02:03.000
وعدد الصفوف اللي راح تنملئ لو انلعبت هذه الخطوة

00:02:03.680 --> 00:02:06.880
بعد ما يقيم الكمبيوتر كل خطوة ممكنة من خلال هذه الدالة

00:02:07.240 --> 00:02:09.720
راح يلعب الخطوة اللي عدها التقييم الأعلى

00:02:09.840 --> 00:02:11.880
بس حتى يعرف يقيمها بشكل جيد

00:02:12.200 --> 00:02:14.560
لازم أوجد قيم مناسبة لهذه الأوزان

00:02:15.440 --> 00:02:18.920
لهالشي استخدمت خوارزمية تطورية واللي هي ال Genetic algorithm

00:02:19.360 --> 00:02:20.500
باختصار شديد جدا

00:02:21.000 --> 00:02:23.020
هي خوارزمية فيها تطور مع الأجيال

00:02:23.800 --> 00:02:27.940
اللي يحب يشوفها بشكل مفصل أكثر يقدر يتابع الفيديو السابق عن لعبة الحية

00:02:29.780 --> 00:02:31.180
الان راح أبدأ عملية التدريب

00:02:31.780 --> 00:02:34.080
وتشوفوا أنه في الجيل 0 الحركات عشوائية

00:02:34.560 --> 00:02:37.860
لأن قيم الأوزان راح تكون عشوائية وبعدها تتطور مع الأجيال

00:02:38.220 --> 00:02:41.720
وطبعا راح أشوفكم فقط اللعبة اللي عدها الكفاءة الأعلى من كل جيل

00:02:42.200 --> 00:02:46.200
لأني لو شوفتكم جميع العناصر في الجيل مدة الفيديو راح تكون طويلة جدا

00:05:52.660 --> 00:05:54.120
شكرا الكم على المتابعة

00:05:54.120 --> 00:05:56.520
أتمنى أنه تعملوا اعجاب للفيديو وتشتركوا في القناة

00:05:56.780 --> 00:05:58.540
وأشوفكم في الفيديو القادم


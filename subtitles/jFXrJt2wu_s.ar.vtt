WEBVTT
Kind: captions
Language: ar

00:00:00.360 --> 00:00:02.160
ما كنت قادر أعيش حالي 

00:00:02.160 --> 00:00:03.920
ولا أعيش مرتي معي 

00:00:08.120 --> 00:00:10.000
بس وضعهم الاجتماعي كمان 

00:00:10.000 --> 00:00:13.520
ما بيقدروا يعينوني لي ولأولادهم ولعيلتهم 

00:00:13.840 --> 00:00:18.160
فكرمال هيك أنا ما كان فيَّ أستمر بهالحياة 

00:00:18.160 --> 00:00:22.120
صراحة أنا كنت مش عرفان حالي وين بدي أروح 

00:00:22.120 --> 00:00:23.960
وين بدي ألتجئ 

00:00:23.960 --> 00:00:27.480
تعرفت على شخص نيّمني عنده ليلة

00:00:27.480 --> 00:00:30.240
وحكى مع شخص بيعرفه 

00:00:30.240 --> 00:00:34.360
وأعطاني (عنوان) وأعطاني رقم تلفون لأطلع أشوف

00:00:47.520 --> 00:00:49.880
جيت تعرفت على الست يارا هون

00:00:49.880 --> 00:00:52.560
استقبلتني بكل محبة وبكل احترام

00:00:52.560 --> 00:00:56.280
وفت بلشت أطبخ والشباب إخواتنا الموجودين معي

00:00:56.280 --> 00:00:58.600
حبوا أكلاتي وصرت أستمر 

00:00:58.600 --> 00:01:02.160
وصرت أضيع وقتي بهالمطبخ ومرتاح ومبسوط 

00:01:02.160 --> 00:01:05.160
يعني بمحبة عم بعمل لهم الأكل 

00:01:05.160 --> 00:01:07.440
وست يارا كانت تقول لي أوعى تتعب حالك

00:01:09.120 --> 00:01:11.560
وأوقات طبخة بتكعي (تصعب) عليَّ

00:01:11.560 --> 00:01:14.560
بفوت على يوتيوب وبتعلمها وبرجع بنفذها 

00:01:17.040 --> 00:01:19.640
فيه الشباب اللي عم يشتغلوا بالجنينة وعم يزرعوا

00:01:19.640 --> 00:01:24.840
وينتجوا بنبسط أنا لما أنزل لتحت أنقي هالكوسة

00:01:24.840 --> 00:01:28.280
هالباذنجان، هالخيار، هالبقدونس 

00:01:28.280 --> 00:01:29.600
لما أعمل لهم تبولة 

00:01:29.600 --> 00:01:32.120
وأكون عم أحوّش هالبقدونسات من الجنينة

00:01:32.120 --> 00:01:33.560
ما فيه أطيب منها

00:01:43.160 --> 00:01:45.480
قضيت 20  سنة في الكشافة

00:01:45.480 --> 00:01:48.960
وتعلمنا خدمة الآخر بالمدرسة، ببيوتنا، بعائلاتنا

00:01:48.960 --> 00:01:52.880
لمسنا وجع المُسن، وجع المُسن المتروك 

00:01:52.880 --> 00:01:55.120
المهمول اللي ما عنده حدا 

00:01:55.120 --> 00:01:58.080
كان يظل على لسانهم كلمة وحدة 

00:01:58.080 --> 00:01:59.080
كلمة "بيت" 

00:01:59.080 --> 00:02:00.840
"حابب يكون عندي بيت" 

00:02:00.840 --> 00:02:02.640
"بحلم يكون عندي بيت" 

00:02:02.640 --> 00:02:06.400
فعزت فيّ الدنيا أنه هيدا الشي مش مفروض 

00:02:06.400 --> 00:02:11.280
مُسن يكون متروك ويكون على باله أبسط حقوقه

00:02:11.280 --> 00:02:12.560
مثلما بقولوا  

00:02:12.560 --> 00:02:15.480
فاجتمعت أنا والمُتطوعين معي بالجمعية 

00:02:15.480 --> 00:02:21.240
وقلت لهم ليش ما نؤسس (بيتاً) وبعيشوا فيه كلهم؟

00:02:21.240 --> 00:02:24.680
عيلة وحدة ومنخدمهم نحن بقلب هيدا البيت

00:02:38.720 --> 00:02:41.040
لليوم عندنا 12 مُسن 

00:02:41.040 --> 00:02:43.040
12 مُسن كل حدا من منطقة 

00:02:43.040 --> 00:02:46.440
كل حدا من محل، ناس كانت ببيوت مهجورة 

00:02:46.440 --> 00:02:49.320
ناس كانت بمحلات مش مرتاحة فيها 

00:02:49.320 --> 00:02:50.960
ناس كانوا بالشارع

00:02:59.160 --> 00:03:00.840
الحلو فيهم أنه ما لقيت صعوبة

00:03:00.840 --> 00:03:02.480
ليندمجوا مع بعضهم 

00:03:02.480 --> 00:03:05.960
لأنه وقت يقعدوا مع بعضهم ويخبروا وجعهم لبعض 

00:03:05.960 --> 00:03:09.480
والمأساة اللي عانوها بصيروا بدهم يخففوا عن بعضهم 

00:03:38.000 --> 00:03:41.640
كل حدا منهم عنده هواية ونحن عم نحب أنه 

00:03:41.640 --> 00:03:43.520
ننمي له هيدي الهواية ونجيب له 

00:03:43.520 --> 00:03:45.680
كل اللوازم اللي هو عايزها ليشتغلها 

00:04:19.440 --> 00:04:20.800
منقيين (مختارين) (الموقع) بطريقة 

00:04:20.800 --> 00:04:22.800
هيدا البيت القديم اللي معه قرميد 

00:04:22.800 --> 00:04:26.320
معه جنينة حتى يرجع المُسن يسترجع ماضيه 

00:04:26.320 --> 00:04:29.840
بطريقة حلوة ويظل عنده شي ينبسط فيه

00:04:29.840 --> 00:04:32.480
لأنه بالنسبة لهم الأرض هي دواء 

00:04:32.480 --> 00:04:35.200
التراب بحبوه، القعدة برّا بالشمس 

00:04:37.280 --> 00:04:38.320
عيلة بيت جدودنا ما بتوقف

00:04:38.320 --> 00:04:41.640
بس على 12 مُسن بتوقف على كل الأشخاص 

00:04:41.640 --> 00:04:44.920
الخيرين الأيادي البيضاء اللي بحطوا أيدهم بأيدنا 

00:04:44.920 --> 00:04:47.840
لنقدر نستمر ويظل هيدا المركز موجود 

00:04:55.880 --> 00:04:57.360
بالنسبة لأولادي أنا 

00:04:57.360 --> 00:05:00.320
كرمال الكورونا الموجودة بهالبلد 

00:05:00.320 --> 00:05:02.880
ما فيهم يزوروني ولا أنا أزورهم هلأ

00:05:02.880 --> 00:05:05.400
بس على طول على اتصال بالتلفونات 

00:05:05.400 --> 00:05:08.120
إذا مش كل يوم، يوم إيه يوم لا 

00:05:08.120 --> 00:05:10.760
يعني ما عم أشعر أني بعيد عنهم


WEBVTT
Kind: captions
Language: ar

00:00:00.300 --> 00:00:07.280
عرفنا ان ضيق الصمام المترالي او المرضى المصابين بضيق الصمام المترالي

00:00:07.840 --> 00:00:12.480
اهم عرض عندهم كرشة النفس لما يجيوا يعملوا مجهود

00:00:13.000 --> 00:00:18.880
و عرفنا ان اكتر سبب يؤدى الى ضيق الصمام المترالى

00:00:19.080 --> 00:00:30.600
هو اصابه الطفل بالتهاب الحلق و اللوزتين و المكروب السبحى اللى عمل الالتهاب ده بينتشر فى الجسم و بتتعمل اجسام مضادة و يؤثر على القلب

00:00:30.720 --> 00:00:40.040
و لما بأثر على القلب بيعمل ضيق فى احد الصمامات او ارتجاع او ضيق و ارتجاع فى صمام واحد او فى اكثر

00:00:40.340 --> 00:00:49.200
يعنى ممكن الصمام المترالى يصاب بضيق و ارتجاع او ضيق بس او ارتجاع بس و ممكن الصمام الاورطى بضيق او ارتجاع او ضيق و ارتجاع

00:00:49.540 --> 00:00:52.300
ممكن الصمامين الاتنين يتأثروا و هكذا

00:00:52.380 --> 00:01:03.520
يبقى السبب او 99% من حالات ضيق الصمام المترالي هو اصابه الطفل بالحمى الروماتزمية و هو صغير

00:01:03.520 --> 00:01:13.700
تبدأ الاعراض ده تبان بعد 10، 15، 20 سنة من اصابة الطفل بالتهاب اللوزتين و الحالب

00:01:14.120 --> 00:01:19.740
طيب احنا النهاردة المريض بتاعنا عنده ضيق فى الصمام المترالي
بنعالجه ازاى ؟

00:01:19.900 --> 00:01:29.780
مراحل العلاج بتاعتنا بتتدرج من ان انا ممكن اشخصه و بعدين اقول مش هناخد علاج بس هنحترس

00:01:30.140 --> 00:01:42.420
هنحترس من ايه ؟ مهم جدا قبل ما تروح لدكتور السنان عشان الحشو او خلع او تنظيف لازم تقولوا ان انا عندى ضيق فى الصمام المترالي

00:01:42.860 --> 00:01:50.780
تاني حاجه درجات الحرارة في اطفال وفي ناس كتير عندهم ضيق في الصمام المترالي يجيلهم حرارة نتيجة دور برد

00:01:51.200 --> 00:01:56.320
ياخد مسكنات وحاجات تخفض درجة الحرارة تستجيب بتروح وتخف ومفيش حاجه

00:01:56.720 --> 00:02:03.780
معنديش مشكلة في الكلام ده لكن لو جالك وانت عندك ضيق في الصمام المترالي ارتفاع في درجة الحرارة

00:02:04.200 --> 00:02:16.860
وبدأت تاخد المسكنات ومخفضات الحرارة وفضلت درجة الحرارة مرتفعة 4 او 5 ايام ومش راضية تروح خالص احتمال مش كبير لكن قائم

00:02:17.540 --> 00:02:23.860
ان يكون في مكروب أثر علي  الصمام وعلي وعمل ألتهاب جديد في الصمام

00:02:24.180 --> 00:02:33.760
يبقا حرارة أكتر من 5 ايام مبتستجبش للمضادات الحيوية ومبتنزلش مع مخفضات الحرارة يبقا الدكتور فورآ

00:02:34.140 --> 00:02:43.500
طيب لما دول الحاجتين الاتنين الاساسين لوقاية الصمام المترالي الضيق من اعادة الاصابة تاني

00:02:43.820 --> 00:02:53.940
اول حاجه ابدء امتا اخد العلاج؟ لو بدء المريض يشتكي اديله مرحلة 1 ادوية علاج بالادوية وبعدين

00:02:54.600 --> 00:03:06.540
وبعدين جايز يجيلي المريض  في مرحلة متأخرة شويه اكشف عليه واعمله الاشاعات اللازمة اعرف ان هو وصل لمرحلة من الضيق

00:03:06.540 --> 00:03:17.320
هتبدأ توثر على ارتفاع فى ضغط الشريان الرئوى و هتبدأ تأثر على كفاءة عضلة القلب و ممكن تعمل مضعافات للمريض بتاعى

00:03:17.320 --> 00:03:25.960
فى الحالة ده اقوله لا مرحلة الدوا انتهت لازم ننتقل الى مرحلة جديدة من العلاج

00:03:26.240 --> 00:03:29.460
المرحلة الجديدة من العلاج ده هى عبارة عن ايه ؟

00:03:29.460 --> 00:03:38.860
اما اوسع الصمام المترالى بالبالون اما اعمل عملية جراحية لتوسيع الصمام المترالى الضيق

00:03:39.120 --> 00:03:47.820
مين اللى هعمله توسيع بالبالون ؟ و مين اللى هحوله للجراح عشان يعمله توسيع بالجراحة

00:03:47.980 --> 00:03:56.120
ده هتعتمد على حاجات كتير جدا الطبيب هو لوحده اللى قادر على اختيار العلاج المناسب

00:03:56.800 --> 00:04:05.300
هل نسبة الضيق فى الصمام قد ايه ؟ هل فى تكلس فيه ولا لا ؟ فى اصابه فى الشريان التاجي ولا لا فى ارتجاع فى نفس الصمام ولا لا ؟

00:04:05.300 --> 00:04:09.700
ضغط الشريان الئوى قد ايه ؟ فى جلطة فى الاوذين الايسر ولا مفيش

00:04:10.040 --> 00:04:19.720
فى عوامل كتير جدا انا اللى بشوفها و احطها على بعض كده و اقول لا عملية توسيع الصمام المترالى بالبالون لهذا المريض

00:04:19.720 --> 00:04:27.500
اقدر اعملهاله بتدينى نتيجة كويسة بدرجة عالية من الامان و مضاعفات قليلة اوى و مفيش مضاعفات

00:04:27.740 --> 00:04:32.340
او مريض اخر اجاى اعمله تقييم للحاجات اللى احنا قولناها ده

00:04:32.340 --> 00:04:39.840
اقول لا، عملية توسيع الصمام بالبالون فى المريض ده مش هتدينى النتيجة اللى انا عاوزها

00:04:40.100 --> 00:04:46.680
او جايز تبقى خطر عليه و بناء على كده هيبقى الانسب ان انا احاوله للجراح

00:04:46.680 --> 00:04:53.600
عشان الجراح يعمله توسيع او تغير للصمام المترالي المصاب بالحمى الروماتزمية

00:04:53.820 --> 00:05:06.720
يبقى علاج ضيق الصمام المترالي يا علاج بالدوا يا توسيع بالبالون  يا تحويل للجراحة لتوسيع جراحى او تغير الصمام

00:05:07.540 --> 00:05:12.620
اختار انى طريقة ؟ هتعتمد على الحالة الصحية للمريض و درجة الاصابة

00:05:12.800 --> 00:05:17.500
مين اللى هيحدد ؟ ده الطبيب المعالج ذو الخبرة
مش اى حد

00:05:17.500 --> 00:05:24.620
علشان فى بعض الناس معندهمش خبرة كافية يستعجل و يعمل توسيع او يعمل تغيير قبل معاده

00:05:24.980 --> 00:05:32.900
او يؤجل العملية و يماطل فى العملية لحد ما عضلة القلب تتأثر  و تبقى نتيجة فى الاخر مش كويسة

00:05:32.900 --> 00:05:43.100
اذا اختيار التوقيت و اتخاذ القرار  المناسب فى الوقت المناسب لهذا المريض

00:05:43.100 --> 00:05:49.320
بعمل توسيع بالبالون او بعمل توسيع جراحى او بتغير، ده اهم نقطة فى الموضوع

00:05:49.640 --> 00:05:51.640
امتى ابدأ اتدخل ؟

00:05:52.100 --> 00:06:01.700
طيب لو انا جيت اتدخل و لقيت المريض محتاج توسيع بالبالون، هل اى حد يعمل عملية التوسيع بالبالون ؟

00:06:01.980 --> 00:06:11.760
الحقيقة لا، حضرتك لما العربية  بتعطل بتروح تدور على الميكانيكى الشاطر اللى بيعمهالك مرة واحدة و متعطلش منك فى الطريق تانى

00:06:11.760 --> 00:06:19.220
لما الموبيل بتاعك بيعطل بتروح تدور على واحد متخصص او بتروح التوكيل عشان تقوله صلحلى الموبيل بتاعى

00:06:19.540 --> 00:06:30.140
لما تيجى رايح بقى تعالج قلبك يبقى لازم تختار الاستاذ او الدكتور او المتخصص اللى عنده الخبرة الكافية لعلاج القلب بتاعك

00:06:30.560 --> 00:06:35.420
انا بقول الكلام ده ليه لان انا لما اقول انا هوسع الصمام المترالى

00:06:35.940 --> 00:06:41.280
انا ممكن اوسعه بعدة طرق، هل انا اوسعه بالبالونة ولا بجهاز معدنى ؟

00:06:41.940 --> 00:06:49.140
طب لو هوسعه بالبالونة فى طرقتين الطريقة البالونتين ولا طريقة البالونة الواحدة

00:06:49.500 --> 00:06:55.500
طيب البالونة الواحدة هل هي اللى بتستخدم مرة واحدة و بتترمى صناعة صينية

00:06:55.500 --> 00:07:01.180
ولا اليابانية اللى بتستحمل معايا اكتر و ممكن تؤثر على الصمام المتكلس اكتر

00:07:01.440 --> 00:07:12.940
يبقى انا بختار البالونة و مقاسها و طولها و قطرها و طريقة نفخها و طريقة تصنيعها بناء على حالة المريض اللي قدامي

00:07:12.940 --> 00:07:20.540
عشان اضمن ان انا عملت التوسيع بأمان و بكفاءة و يعيش معايا العيان مستريح بعد كده

00:07:20.760 --> 00:07:26.840
اذا مش كل حاجة، مش كل توسيع بالصمام الميترالي هو نفس الشيء

00:07:27.260 --> 00:07:33.120
لا إطلاقاً، انا كلت ساندوتش طعمية اه اسمه ساندوتش طعميه، في فينو ولا في بلدي بقى مش مشكلة

00:07:33.320 --> 00:07:40.340
لكن توسيع الصمام الميترالي، انا استخدمت ايه؟ ايه المستلزمات اللي انا استخدمتها؟ علشان اضمن حاجتين

00:07:40.660 --> 00:07:45.780
اضمن ان انا هطلع بنتيجة كويسة جدا للتوسيع و تستمر معايا

00:07:46.080 --> 00:07:50.320
و اضمن ان المريض بتاعي هيقوم بأمان بدون مضاعفات

00:07:50.320 --> 00:08:03.680
يبقى عندي انواع المستلزمات بتفرق، خبرة الطبيب بتفرق، إمكانيات المستشفى اللي انا بجري فيها العملية دي او بجري فيها عملية التوسيع بتفرق

00:08:04.140 --> 00:08:13.140
وعشان كده عروض الاسعار اللي حضراتكوا احيانا، واحد كده يسأل في رسالة على الواتس، في رساله عالفيسبوك، يقولك هي بتتكلف كام؟

00:08:13.340 --> 00:08:22.560
هي ايه اللي بتتكلف كام! ماهو كل حاجه وليها تكلفه، كل حاجه وليها تمن، المهم كله القرار

00:08:23.420 --> 00:08:27.380
هل انت فعلا محتاج توسيع صمام في الوقت الحالي ولا لا

00:08:27.640 --> 00:08:36.320
طب هل امان انك تعمله في اللحظة دي ولا لا، طب ايه هي الطريقه اللي هيتوسع بيها الصمام عشان يدينا نتيجة كويسه و ميديناش مضاعفات

00:08:36.500 --> 00:08:43.720
. دي الحاجات المهمه جدا وده القرار المهم اللي لازم يتخذه دكتور عنده الخبرة الكافية في هذا المجال

00:08:44.120 --> 00:08:53.680
و مش كل دكتور قلب بيعمل توسيع للصمام الميترالي لكن توسيع الصمام الميترالي في ناس متخصصه جدا في التوسيع

00:08:54.020 --> 00:09:03.580
طيب لو قررنا ان احنا نعمل توسيع للصمام الميترالي بالبالون، هل دي عمليه كبيرة وفيها بنج كلي و فيها تخدير و فيها كده؟

00:09:03.580 --> 00:09:15.220
إطلاقاً، توسيع الصمام الميترالي بالبالون بيتم والإنسان صاحي، كل اللي احنا بنستخدمه بنج موضعي، حقنة بنج موضوعي في اعلى الفخذ

00:09:15.220 --> 00:09:25.540
وبندخل بالبلونه بتاعتنا اللي احنا محددين طولها ايه و قطرها ايه و طريقة دخولها ازاي و هننفخها بأيه ولدرجة قد ايه

00:09:25.720 --> 00:09:29.860
كتكنيك بقى و مستلزمات احنا محضرين نفسنا

00:09:29.980 --> 00:09:35.940
بنعمل كل ده والمريض بتاعنا صاحي و قاعدين بنتكلم مع بعض اثناء العمل و بنقعد نشرحله

00:09:36.340 --> 00:09:41.800
، استحمل يا بابا، استحملي يا ستي، احنا خلاص هننفخ اهو، هتحس بشوية دوخة دلوقتي متقلقش

00:09:42.100 --> 00:09:46.320
بنقعد نتكلم و هو بيبقى متفهم معانا و بيبقى متابع كل حاجه

00:09:46.680 --> 00:09:53.620
بنخلص و بنشيل العده بتاعتنا كلها نخرجها بره، مبنسبش اي حاجه جوا قلب العيان

00:09:53.620 --> 00:10:03.380
يعني لو عملت توسيع الصمام الميترالي بالبلون، هل انا بسيب بالونه جوا؟ لا، هل انا بسيب مستلزمات جوا؟ لا، هل بسيب حاجه جوا القلب؟ لا

00:10:03.640 --> 00:10:11.880
انا دخلت و نفخت، الحته اللي لازقه وعامله كده، انا قومت نافخها و قامت متوسعه كده و الصمام بدأ يشتغل بكفاءة احسن و خلاص

00:10:12.140 --> 00:10:17.560
يبقى المريض بيعمل العمليه دي و هو صاحي، من غير بنج كلي ولا حاجه خالص

00:10:17.560 --> 00:10:26.500
بيقعد معانا تحت الملاحظة 24 ساعة وتاني يوم بيخرج بعربيته ماشي مروح على بيته و بيمارس حياته شبه طبيعي

00:10:26.800 --> 00:10:33.840
بنقول للي عمل توسيع بالبالون ان المكان اللي احنا دخلنا منه اعلى الفخذ

00:10:34.160 --> 00:10:43.700
ممكن نقطتين دم يهربوا مننا تحت الجلد، هتلاقي شوية تورم، شوية زرقان او شوية احمرار في اعلى الفخذ، متقلقش

00:10:44.000 --> 00:10:55.060
، ممكن تلاقي زتونة مكببة كده و حاجه في حجم الزتونة في اعلى الفخذ مكان ما دخلنا دي هتفضل اسبوع، اتنين توجعك

00:10:55.300 --> 00:11:05.640
ده مكان التأم الجرح بعد دخول البالون، ده شيء طبيعي جداً و بيروح بعد... خلال الاسبوعين و المريض بيروح تاني يوم ماشي على رجليه

00:11:06.060 --> 00:11:10.000
اخر نصيحه هقولهالكوا ، يا السادة المشاهدين

00:11:10.280 --> 00:11:24.220
، لو عندك طفله او طفلتك و جالهم التهاب في الحلق او اللوزتين، الأم في البيت، المدرسة في الحضانة، طبيب الزائرة الصحية في المدرسة

00:11:24.720 --> 00:11:35.080
لو سمحتوا، تكرار الإصابة في الحلق و اللوزتين بالميكروب السمحي يعرض الطفل بالاصابة بالحمى الروماتزمية

00:11:35.300 --> 00:11:41.080
و ضيق الصمام الميترالي اللي يبان عليه الاعراض بعد 10، 15 سنة

00:11:41.080 --> 00:11:52.740
يبقى اعمل ايه ؟لازم اعالج التهاب الحلق واللوزتين بسرعه جدا و بكفاءة و ادي مضاد حيوي يختاره الطبيب المعالج بتاعي لفترة معينة

00:11:53.020 --> 00:12:00.960
مضاد حيوي اسمه ايه و جرعته قد ايه لفترة قد ايه عشان احافظ على قلب طفلي، ميجيلوش حمى روماتيزميه

00:12:00.960 --> 00:12:06.340
ميجيلوش ضيق في الصمام الميترالي، ميحتاجش في يوم من الايام لتوسيع الصمام بالبالون

00:12:06.640 --> 00:12:11.460
أطيب تمنياتي ليكم بالصحة و السعادة و السلام عليكم ورحمة الله وبركاته.


WEBVTT
Kind: captions
Language: ar

00:00:00.000 --> 00:00:03.220
غير حياتك مع سلسلة أفكار أسلوب

00:00:03.220 --> 00:00:06.760
أهلا بيكم في الحلقة رقم ٥ من برنامج أفكار أسلوب

00:00:06.760 --> 00:00:10.260
وحلقة بعنوان: كسر الحاجز النفسي للشغل والمذاكرة

00:00:10.260 --> 00:00:12.020
يااااااااي

00:00:12.020 --> 00:00:15.480
بعد غياب أكتر من ٩ شهور من توقف برنامج أفكار أسلوب

00:00:15.480 --> 00:00:18.820
كان الراجل اللي بيكتب وبيقول الحلقات عنده شوية أعطال

00:00:18.820 --> 00:00:23.960
وديناه التوكيل وغيرناله كبالن وموتور وشكمان وهو دلوقتي زي الفل

00:00:23.960 --> 00:00:25.540
عنننننننن …. عننننننننن

00:00:25.540 --> 00:00:29.000
من الآخر كده… عندك مذاكرة أو شغل (أو الإتنين مع بعض)

00:00:29.000 --> 00:00:31.340
و مش طايق نفسيا تعمل حاجة منهم

00:00:31.340 --> 00:00:34.500
عندك وقت والمفروض تقوم تشتغل أو تقوم تذاكر

00:00:34.500 --> 00:00:38.100
بس في حاجز نفسي بينك وبين المذاكرة والشغل

00:00:38.100 --> 00:00:41.380
مش طايق… هافتح يوتيوب… هافتح فايسبوك… هانام شوية

00:00:41.380 --> 00:00:44.860
هاكل… كوباية شاي… طيب أنام شوية… هاكلم صاحبي في التليفون

00:00:44.860 --> 00:00:48.600
ها هرش في ودني… هانام شوية… آآآآ هاتفرج على التليفيزيون

00:00:48.600 --> 00:00:49.880
طيب أنام عشر دقايق بس

00:00:49.880 --> 00:00:52.520
كل الناس بلا إستثناء بيجي عليها الوقت ده

00:00:52.520 --> 00:00:57.940
ساعات كتيرة جدا جدا جدا, بيكون في حاجز نفسي كبير بينا وبين المذاكرة

00:00:57.940 --> 00:01:00.440
يبقى أنا قاعد دلوقتي وعندي مذاكرة

00:01:00.440 --> 00:01:03.600
وأدامي الكتب وأدوات المذاكرة... وممكن أذاكر

00:01:03.600 --> 00:01:06.080
لكن… بيكون في حاجز نفسي بيمنعني

00:01:06.080 --> 00:01:07.960
مليون حاجة بتصرخ في دماغي

00:01:07.960 --> 00:01:10.060
إن لأهههههههه بلاش

00:01:10.060 --> 00:01:12.680
إفتح فايسبوك بسرعة بص على صورة بس

00:01:12.680 --> 00:01:16.560
إفتح يوتيوب بسرعة شوف فيديو واحد بس يفتح نفسك

00:01:16.560 --> 00:01:19.880
هانام… أيوة… هانام… أنام…

00:01:19.880 --> 00:01:23.480
النوم بالمناسبة هو أجمل طريقة إحنا بنهرب بيها من المذاكرة

00:01:23.480 --> 00:01:26.340
لأنه هروب من المذاكرة بدون الإحساس بالذنب

00:01:26.340 --> 00:01:28.520
اللي بيجي مع باقي أنواع الهروب

00:01:28.520 --> 00:01:32.040
خاصة بقى لما بنقول: هانام ساعة واحدة بس

00:01:32.040 --> 00:01:33.600
وأقوم أكسسسسسر الدنيا

00:01:33.600 --> 00:01:36.860
أيوة … إنت بتعمل كده… ومفيش حد مش بيعمل كده

00:01:36.860 --> 00:01:38.900
هانام نص ساعة... هانام عشر دقايق

00:01:38.900 --> 00:01:41.040
وطبعا….. بتقوم تاني يوم

00:01:41.040 --> 00:01:43.360
وبتكرر الموضوع ده يوميا…

00:01:43.360 --> 00:01:47.360
وبيبني إرتباط شرطي إنك لما تيجي تذاكريكبس عليك النوم

00:01:47.360 --> 00:01:49.100
حتى لو إنت لسه صاحي من النوم

00:01:49.100 --> 00:01:52.260
إحنا مش بنعترض على إنك تاخد وقت ترفيه أو حاجة

00:01:52.260 --> 00:01:56.100
إحنا بنتكلم عن الحاجز النفسي اللي بينك وبين المذاكرة

00:01:56.100 --> 00:01:58.780
اللي إنت سايبها وقاعد تتفرج علينا دلوقتي

00:01:58.780 --> 00:02:01.360
الكلام ده حتى لو إنت طالب متفوق جدا

00:02:01.360 --> 00:02:04.260
أنا في طريقة فرقت معايا جدا جدا جدا

00:02:04.260 --> 00:02:08.920
وهاحكيلكم عليها في قصة حقيقية حصلتلي وغيرت حياتي فعلا

00:02:08.920 --> 00:02:13.580
أنا كنت في كلية هندسة قسم كمبيوتر, وكانت المواد عندنا معقدة جدا

00:02:13.580 --> 00:02:15.960
وتسليم برامج ومشاريع أسبوعيا

00:02:15.960 --> 00:02:20.020
وبرغم إني كنت بجتهد مش أقل من ٢٠ ساعة يوميا

00:02:20.020 --> 00:02:23.380
وبذاكر بذكاء وبخطط مدروسة قبلها بكتيييير

00:02:23.380 --> 00:02:27.280
إلا إن كان بيجي عليا أوقات بكون جيبت فيها أخري

00:02:27.280 --> 00:02:31.380
خلاص… مش قادر يا نفيسة… بطني ها ترشق

00:02:31.380 --> 00:02:35.140
مش قادر أبص للكتاب… مش قادر أمسك ورقة وقلم

00:02:35.140 --> 00:02:39.140
وكان ربنا بيحل الموضوع ده من عنده بطريقة أو بأخرى

00:02:39.140 --> 00:02:42.760
لغاية لما حصلي الموضوع ده ليلة إمتحان مهم جدا

00:02:42.760 --> 00:02:47.280
قاعد ليلة الإمتحان مش قادر أفتح كتاب نفسيا بس مش أكتر

00:02:47.280 --> 00:02:51.340
عندي طاقة وعندي أسباب مهمة إني أذاكر… بس مش طايق

00:02:51.340 --> 00:02:55.100
أنا لازم أذاكر منهج كامل في يوم… ونفسيا مش قادر

00:02:55.100 --> 00:02:56.520
ربنا ألهمني بحاجة

00:02:56.520 --> 00:02:59.340
كنت لسه شاري رزمة ورق أبيض سادة جميل كده

00:02:59.340 --> 00:03:00.980
وكان معايا قلم أسود بحبه

00:03:00.980 --> 00:03:04.680
قولت لنفسي: خلااااااص… أنا كده أو كده مش هذاكر

00:03:04.680 --> 00:03:08.540
أنا نفسيا مش قادر أفتح وأذاكر... مفيش أدامي أي إختيارات

00:03:08.540 --> 00:03:13.940
خلااااص… مفيش مشكلة أنا هاخد راحة ٤ ساعات كاملين

00:03:13.940 --> 00:03:16.560
أجازة وبعدها ربنا يسهل

00:03:16.560 --> 00:03:20.900
وقولت لنفسي: أنا في الأجازة دي هاعمل أي حاجة تكون مسلية

00:03:20.900 --> 00:03:24.420
قولت… أنا مش خسران حاجة أنا في أجازة ومش هذاكر

00:03:24.420 --> 00:03:26.440
هاجيب الورق الأبيض اللي شكله حلو ده

00:03:26.440 --> 00:03:30.820
وهاكتب آخر محاضرة آخدتها كاملة… وهاقعد أشخبط وأرسم أسهم وأتسلى

00:03:30.820 --> 00:03:31.960
مش مذاكرة خالص

00:03:31.960 --> 00:03:34.860
وفعلا عملت كده… بدأت أكتب آخر محاضرة

00:03:34.860 --> 00:03:38.960
كانت مادة تفاضل و تكامل (ممكن تعتبرها مادة رياضيات)

00:03:38.960 --> 00:03:44.320
وبدأت أنقل المسائل وحلها بدون أي فهم أو تفكير… بنقل وبكتب بس

00:03:44.320 --> 00:03:46.860
وماكنتش فاهم أي حاجة خالص

00:03:46.860 --> 00:03:49.400
بس إيه المشكلة…. إن شالله ما فهمت حاجة

00:03:49.400 --> 00:03:52.800
أنا في وقت راحة وبكتب بس وبمشي إيدي… بنقل بس

00:03:52.800 --> 00:03:56.800
بعد حوالي ١٠ دقايق …  لقيت نفسي دخلت في المود

00:03:56.800 --> 00:04:01.280
وإتشجعت ونفسي إتفحت والحاجز النفسي إتكسر

00:04:01.280 --> 00:04:06.420
وكمان لسه أدامي كذا ساعة في وقت الراحة… يااااي

00:04:06.420 --> 00:04:07.900
كملت بنفس الطريقة دي

00:04:07.900 --> 00:04:11.260
ولما ال ٤ ساعات اللي أنا كنت عاملهم لنفسي ر احة خلصوا

00:04:11.260 --> 00:04:17.480
كنت خلصت مذاكرة كتيييييرة جدا جدا جدا بفهم وتركيز وإستيعاب

00:04:17.480 --> 00:04:21.600
ولقيت نفسي في الوقت اللي أنا كنت محدده لنفسي علشان أبدأ لسه مذاكرة

00:04:21.600 --> 00:04:26.380
مخلص حمل كبييير أوي من عليا… ومش باقي غير حاجة بسيطة جدا

00:04:26.380 --> 00:04:29.160
وأنا لسه في بداية الوقت اللي محددة للمذاكرة

00:04:29.160 --> 00:04:32.240
وطبعا لو ماكنتش ذاكرت ال ٤ سعات اللي فاتوا

00:04:32.240 --> 00:04:36.180
كان زماني لسه هابدأ وكنت لسه برضه داخل الحاجز النفسي

00:04:36.180 --> 00:04:41.860
وكنت هاكون نفسيا أسوء جدا لأني كنت هاقول: يا ريتني ذاكرت من ٤ ساعات

00:04:41.860 --> 00:04:46.840
أنا كده هاضيييييييييييييع

00:04:46.840 --> 00:04:49.380
واااااو… التجربة دي واليوم ده

00:04:49.380 --> 00:04:52.820
عمرهم ما راحوا من تفكيري ولا ذاكرتي من يوميها

00:04:52.820 --> 00:04:56.080
لأني من اليوم ده من ١٤ سنة بالظبط

00:04:56.080 --> 00:05:00.180
وأنا بنفذ الطريقة دي في أي شغل ورايا مهما كان

00:05:00.180 --> 00:05:04.800
علشان أكسر الحاجز النفسي بيني وبين الحاجة اللي المفروض أعملها

00:05:04.800 --> 00:05:06.740
حتى وأنا بشتغل مهندس برمجة

00:05:06.740 --> 00:05:10.340
يعني حاجة مفيش ليها علاقة بالمذاكرة ولا الكتابة خالص

00:05:10.340 --> 00:05:13.980
وأنا بشتغل مثلا في مشروع, ومش طايق أكتب كود برمجة

00:05:13.980 --> 00:05:15.600
بقول لنفسي… ولا يهم

00:05:15.600 --> 00:05:20.140
ورقة وقلم… وبكتب جزء من كود المشروع بإيدي للرفاهية

00:05:20.140 --> 00:05:22.880
بنقل كود من على الكمبيوتر أدامي للورق

00:05:22.880 --> 00:05:27.240
حاجة مفيش ليها أي ٢٠١٧ لازمة أو فايدة في الكوكب على فكرة

00:05:27.240 --> 00:05:29.440
بس بعد ١٠ دقايق من الجنان ده

00:05:29.440 --> 00:05:33.740
بلاقي نفسي إتفتحت جدا على إني أبدأ أكتب كود على الكمبيوتر

00:05:33.740 --> 00:05:37.740
حتى المشاريع اللي بقدم عليها والمفروض أعملها أناليسيز وديزاين

00:05:37.740 --> 00:05:38.760
(دراسة وتصميم)

00:05:38.760 --> 00:05:42.320
بيكون في أوقات كتيرة جدا في حاجز نفسي كبير

00:05:42.320 --> 00:05:44.360
 مانعنى إني أبدأ شغل في  المشروع

00:05:44.360 --> 00:05:48.740
بدون تفكير أبدا… بروح أجيب ورق أبيض شكله جميل وقلم

00:05:48.740 --> 00:05:51.460
وأكتب أي ورقة من شرح المشروع

00:05:51.460 --> 00:05:53.340
الهدف هنا إني مش أفهم خالص

00:05:53.340 --> 00:05:57.580
الهدف بس إني أكسر الحاجز النفسي بيني وبين الحاجة اللي عاوز أعملها

00:05:57.580 --> 00:06:02.160
بدون أي ضغط نفسي عليا… يعني لو الموضوع جاب نتيجة… يبقى خير أوي

00:06:02.160 --> 00:06:06.360
ولو ماجابش نتيجة… أنا كده أو كده ماكنتش هاذاكر أو ما كنتش هاشتغل

00:06:06.360 --> 00:06:08.480
ماخسرتش أي حاجة… بالعكس

00:06:08.480 --> 00:06:12.240
جرب الطريقة دي وإكسر الحاجز النفسي بينك وبين المذاكرة

00:06:12.240 --> 00:06:14.760
أو أي حاجة عاوز تشتغل عليها

00:06:14.760 --> 00:06:17.320
لأن مهما كنت طالب فائق أو متفوق

00:06:17.320 --> 00:06:21.200
لازم هايعدي عليك أيام مش هاتكون نفسك تذاكر أبدا

00:06:21.200 --> 00:06:23.480
مخك فعلا هايكون تعبان

00:06:23.480 --> 00:06:28.780
وطريقة النقل والكتابة دي بتخليك تشتغل من غير مخ أو تفكير

00:06:28.780 --> 00:06:34.940
بس بتصحي مخك من النوم والكسل بطريقة جميلة جدا… وبتخليك تدخل في المود

00:06:34.940 --> 00:06:37.580
تمااااام… شكلك فاهم يا نصه

00:06:37.580 --> 00:06:40.100
إنت لسه معايا في الفيديو؟ ولا نمت مني؟

00:06:40.100 --> 00:06:43.260
لو لسه صاحي… إضغط لايك حلو كده قبل ما تنام مني

00:06:43.260 --> 00:06:44.480
وتعالى نكمل هري

00:06:44.480 --> 00:06:48.800
على فكرة… إنت ممكن تقفل وتروح تجرب الطريقة دي دلوقتي

00:06:48.800 --> 00:06:50.400
دي طريقة مجانية و حلوة

00:06:50.400 --> 00:06:51.860
وإنت مش خسران حاجة

00:06:51.860 --> 00:06:55.240
إنت كده أو كده بتتفرج على فيديو على يوتيوب أو فايسبوك

00:06:55.240 --> 00:06:57.600
يعني مش خسران حاجة

00:06:57.600 --> 00:07:01.320
تعالى بقى أكرررررررر ليك القصة تاني

00:07:01.320 --> 00:07:04.220
علشان التكرار… طيب خالص و مش مكار

00:07:04.220 --> 00:07:06.440
عندك حاجز نفسي بينك وبين المذاكرة

00:07:06.440 --> 00:07:08.980
أو بينك وبين أي شغل أو أي مشروع هاتعمله؟؟؟

00:07:08.980 --> 00:07:11.860
ورقة وقلم… وإكتب ال ٤ خطوات دول

00:07:11.860 --> 00:07:15.920
١- إدي لنفسك أجازة أو راحة لمدة ساعة أو ساعتين

00:07:15.920 --> 00:07:19.240
طالما كده أو كده مش هاتذاكر إدي لنفسك وقت كافي جدا

00:07:19.240 --> 00:07:25.440
ماتقولش ١٥ دقيقة راحة… إدي لنفسك وقت كفاية أوي حتى لو ٤ ساعات

00:07:25.440 --> 00:07:29.860
٢- إكتب جدول لنفسك هاتعمل إيه بعد ساعات الراحة دي

00:07:29.860 --> 00:07:36.840
يعني لو الساعة دلوقتي ٧ مساءا مثلا… قول أنا هابدأ مذاكرة الساعة ٩ بالظبط

00:07:36.840 --> 00:07:44.380
وحط جدول: من الساعة ٩ ل الساعة ١٠ هاتعمل وتذاكر إيه بالظبط

00:07:44.380 --> 00:07:47.980
وإكتب إنك هاتاخد راحة بسيطة مثلا

00:07:47.980 --> 00:07:53.780
ومن الساعة ١٠:٣٠ ل ١١:٣٠ هاتخلص مذاكرة مادة تانية أو أي حاجة وراك

00:07:53.780 --> 00:07:56.660
٣- كده إنت حطيت الجدول بتاعك

00:07:56.660 --> 00:07:59.880
يلا بقى نبدأ الساعة أو الساعتين راحة بتوعنا

00:07:59.880 --> 00:08:03.160
هات ورق أبيض أو كراسة أو أي حاجة إنت بتحب تكتب فيها

00:08:03.160 --> 00:08:08.360
وهات أول حاجة حطيتيها إنك تبدأ فيها في الجدول اللي بعد ساعتين

00:08:08.360 --> 00:08:12.020
وإبدأ إكتب وإنقل أي حاجة من أي درس

00:08:12.020 --> 00:08:14.680
إنت كده أو كده في أجازة… مفيش مشكلة

00:08:14.680 --> 00:08:17.760
إكتب شوية… وقلب شوية… وإتبسط شوية

00:08:17.760 --> 00:08:21.140
هاتلاقي مخك دخل في الموود ونفسك إتفتحت

00:08:21.140 --> 00:08:24.060
٤- مفيش مشكلة خالص لو مافهمتش أي حاجة

00:08:24.060 --> 00:08:26.120
أو ما إستفدتش أي حاجة في الوقت ده

00:08:26.120 --> 00:08:28.320
مع إن ده مستحيل يحصل طبعا

00:08:28.320 --> 00:08:32.820
بس حتى لو ما إستفدتش إنت كده أو كده في وقت راحة

00:08:32.820 --> 00:08:36.820
يالابقى  يا كبير… إعمل شير للحلقة على يويتيوب وفايسبوك وواتس آب

00:08:36.820 --> 00:08:38.800
وإديها لأصحابك في الفصل وفي الكلية

00:08:38.800 --> 00:08:41.420
وحطها في كل الجروبس الشريرة اللي عندك

00:08:41.420 --> 00:08:45.280
حتى جروبس الواتس آب  بتاعة شنط البنات والهدوم

00:08:45.280 --> 00:08:47.280
جرب الطريقة دي دلوقتي حالا

00:08:47.280 --> 00:08:50.580
وإحنا منتظرينك ترجع تكتب لنا تجربتك بالتفصيل؟

00:08:50.580 --> 00:08:53.000
هل نفسك إتفتحت على المذاكرة وإتشجعت؟

00:08:53.000 --> 00:08:55.260
خليك كريم… خليك حبوب

00:08:55.260 --> 00:08:59.880
العلم يحلو كلما كتبته في ورقة وشخبطته

00:08:59.880 --> 00:09:01.300
صوتك وحش يا أسلوبي

00:09:01.300 --> 00:09:06.500
وعلشان كده أنا بجيب ورق أبيض وأقعد أكتب طالما مش فاهم حاااجة

00:09:06.500 --> 00:09:07.940
ياعينيييي

00:09:07.940 --> 00:09:13.500
العلم يحلو كلما كتبته

00:09:13.500 --> 00:09:18.440
في ورقة وشخبطته

00:09:18.440 --> 00:09:24.800
وبكثرة التكرااااااااااااااااااااااااااااااااااااااااار يكثر نفعه

00:09:24.800 --> 00:09:31.140
فاكتب و شخبط حتى لا تنساه

00:09:31.140 --> 00:09:37.700
و طالما زهقان كده أو كده

00:09:37.700 --> 00:09:44.500
هات ورق أبيض واكتب بدون أن تفهم

00:09:44.500 --> 00:09:49.200
ماتجيب ورق وتكتب وتخلص بقىىىىى

00:09:49.200 --> 00:10:04.400
وإكتبلنا إقتراحاتك لأفكار جديدة  تحب تشوفها في أسلوب


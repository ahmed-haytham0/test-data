WEBVTT
Kind: captions
Language: ar

00:00:02.000 --> 00:00:03.200
ضرب الكسور.

00:00:04.760 --> 00:00:09.400
هنتكلم عن ضرب الكسور، وإزاي نعرف نضرب كسر في كسر آخر.

00:00:10.640 --> 00:00:16.120
بمعنى لو عندنا مجموعة من الأولاد، تُلتين الأولاد قرّروا شراء كُرات.

00:00:17.720 --> 00:00:22.400
يعني اتنين على تلاتة من إجمالي عدد الأولاد قرّروا شراء كُرات.

00:00:23.560 --> 00:00:28.040
بس نُص التُّلتين قرّروا إن الكُرات اللي يشتروها تكون كُرات حمراء.

00:00:30.200 --> 00:00:36.000
يعني نُص الاتنين على تلاتة قرّروا إن الكُرات اللي يشتروها تبقى كُرات حمراء.

00:00:36.840 --> 00:00:44.080
عايزين نحسب عدد الأولاد اللي قرّروا يشتروا كُرات حمراء من إجمالي عدد الأولاد.

00:00:45.520 --> 00:00:46.560
في الحالة دي هنعمل إيه؟

00:00:47.200 --> 00:00:51.920
هنبدأ نضرب نُص، في اتنين على تلاتة.

00:00:52.440 --> 00:00:55.880
يعني حوّلنا علامة الـ «أل» إلى علامة ضرب.

00:00:56.840 --> 00:00:59.920
في حالة ضرب كسر في كسر آخر، بنعمل إيه؟

00:01:00.720 --> 00:01:07.440
بنضرب البسط في البسط وبنكتبه في البسط، وبنضرب المقام في المقام ونكتبه في المقام.

00:01:08.080 --> 00:01:09.520
يبقى هنعمل شرطة كسر.

00:01:10.160 --> 00:01:15.440
عندنا في البسط واحد في اتنين، وعندنا في المقام اتنين في تلاتة.

00:01:16.440 --> 00:01:22.800
وبالتالي هيساوي … في البسط واحد في اتنين باتنين، وفي المقام اتنين في تلاتة بستة.

00:01:23.760 --> 00:01:26.320
يبقى حاصل الضرب هيساوي اتنين على ستة.

00:01:27.000 --> 00:01:31.480
ممكن نختصرها لأبسط صورة، هتساوي واحد على تلاتة.

00:01:33.960 --> 00:01:47.120
بصورة عامة، نقدر نقول لو عندنا كسر أ على ب عايزين نضربه في كسر آخر ج على د؛ ففي الحالة دي هنضرب البسط في البسط ونكتبه في البسط، هيبقى أ في ج في البسط.

00:01:47.600 --> 00:01:52.000
نضرب المقام في المقام ونكتبه في المقام، يبقى ب في د في المقام.

00:01:52.960 --> 00:02:01.280
بحيث إن ب وَ د قيمتهم لا تساوي صفر؛ يعني المقام لا يساوي صفر.

00:02:03.000 --> 00:02:06.600
هنبدأ نجيب صفحة جديدة، ونشوف مثال آخر بالرسم.

00:02:07.440 --> 00:02:18.880
لو عندنا مستطيل بالشكل ده، وبدأنا نقسّمه إلى جزئين متساويين، يبقى نقدر نقول على الجزء ده إنه بيمثّل نُص المستطيل.

00:02:19.800 --> 00:02:26.480
وبدأنا نقسّم كل جزء أو كل نُص إلى تلات أجزاء متساوية، هيبقى بالشكل ده.

00:02:27.520 --> 00:02:30.960
وبالتالي الجزء ده هيمثّل تُلت النُّص.

00:02:32.640 --> 00:02:37.040
عايزين نعرف الجزء المظلّل يمثّل قد إيه من الشكل.

00:02:38.160 --> 00:02:48.960
وبالتالي عايزين نحسب تُلت النُّص، يعني هنضرب تُلت في نص، هيساوي كام؟

00:02:49.520 --> 00:02:51.400
أول حاجة تعالوا نحسبها من الرسم.

00:02:52.160 --> 00:02:59.880
عندنا الشكل اللي قدامنا مقسَّم إلى ست أجزاء متساوية، يبقى هنكتب في المقام ستة.

00:03:00.600 --> 00:03:10.160
والجزء المظلّل يمثل جزء واحد بس من الستة؛ يبقى الجزء المظلّل نقدر نعبّر عنه بالكسر واحد على ستة.

00:03:11.520 --> 00:03:14.720
عايزين نثبت نفس الكلام من خلال عملية الضرب.

00:03:15.400 --> 00:03:19.200
لمّا نيجي نضرب كسر في كسر آخر؛ بنضرب البسط في البسط ونكتبه في البسط.

00:03:19.640 --> 00:03:21.680
نضرب المقام في المقام في ونكتبه في المقام.

00:03:22.360 --> 00:03:32.200
وبالتالي هيبقى عندنا في البسط واحد في واحد، وعندنا في المقام تلاتة في اتنين، هتساوي واحد على ستة.

00:03:32.880 --> 00:03:41.120
يبقى كده قدرنا نثبت بعملية الضرب، وقدرنا كمان نثبت من الشكل، إن الجزء المظلل يمثّل واحد على ستة.

00:03:41.920 --> 00:03:43.200
نبدأ نشوف مثال تاني.

00:03:45.000 --> 00:03:52.040
عايزين نوجد حاصل ضرب اتنين في، تلاتة على أربعة، حاصل الضرب هيساوي كام؟

00:03:52.880 --> 00:03:56.120
في الحالة دي عندنا حاصل ضرب عدد صحيح في كسر.

00:03:57.720 --> 00:04:02.160
العدد الصحيح هو عبارة عن كسر مقامه واحد.

00:04:02.880 --> 00:04:06.120
فهيبقى عندنا حاصل ضرب كسر في كسر آخر.

00:04:07.560 --> 00:04:14.760
وبالتالي هيساوي … هنبدأ نضرب البسط في البسط يبقى اتنين في تلاتة.

00:04:14.760 --> 00:04:17.760
ونضرب المقام في المقام واحد في أربعة.

00:04:18.680 --> 00:04:24.960
هيساوي … اتنين في تلاتة بستة في البسط، وفي المقام واحد في أربعة بأربعة.

00:04:26.720 --> 00:04:37.120
ممكن نكتب الكسر، عفوًا، ممكن نكتب الكسر المركب في صورة عدد كسري، وبالتالي هيساوي واحد وواحد على اتنين.

00:04:38.200 --> 00:04:39.320
نشوف مثال آخر.

00:04:39.920 --> 00:04:46.520
لو عايزين نوجد حاصل ضرب أربعة على تسعة، في واحد على تمنية.

00:04:47.680 --> 00:04:54.600
هنلاحظ عندنا حاصل ضرب كسر في كسر آخر، بس في الحالة دي ممكن نختصر قبل الضرب.

00:04:55.280 --> 00:05:01.520
بمعنى لو قسمنا أربعة على أربعة فيها الواحد، ولو قسمنا تمنية على أربعة فيها الاتنين.

00:05:02.120 --> 00:05:06.000
ففي الحالة دي هيبقى عندنا في البسط حاصل ضرب واحد في واحد.

00:05:06.640 --> 00:05:09.840
وفي المقام حاصل ضرب تسعة في اتنين.

00:05:09.840 --> 00:05:20.280
يبقى هيساوي في البسط واحد في واحد، وفي المقام تسعة في اتنين؛ وبالتالي هيساوي واحد على تمنتاشر.

00:05:23.280 --> 00:05:26.440
وبكده عرفنا إزاي نضرب كسر في كسر آخر.

00:05:27.120 --> 00:05:32.280
وهو إننا بنضرب البسط في البسط ونكتبه في البسط، ونضرب المقام في المقام ونكتبه في المقام.


WEBVTT
Kind: captions
Language: ar

1
00:00:00.000 --> 00:00:04.440
هنتكلّم عن النسبة المئوية للتغيّر.

2
00:00:06.040 --> 00:00:09.160
هنعرف يعني إيه النسبة المئوية للتغيّر، وكمان أنواعها.

3
00:00:10.760 --> 00:00:19.760
في الأول، النسبة المئوية للتغيّر هي نسبة بتقارِن مقدار التغيّر في كمّيّة معيّنة بالكمّيّة الأصلية، بس في صورة نسبة مئوية.

4
00:00:21.560 --> 00:00:22.240
هيظهر لنا شكل.

5
00:00:26.040 --> 00:00:31.200
في الحالة الأولى، هنلاقي إن الكمّيّة الأصلية عبارة عن تلاتة، والكمّيّة الجديدة بقت خمسة.

6
00:00:31.800 --> 00:00:36.400
معنى كده إن حصل زيادة في الكمّيّة الأصلية.

7
00:00:37.320 --> 00:00:47.200
فبتبقى النسبة المئوية للتغيّر اسمها النسبة المئوية للزيادة.

8
00:00:49.080 --> 00:00:53.680
وده لمّا تكون الكمّيّة الجديدة أكبر من الكمّيّة الأصلية.

9
00:00:55.520 --> 00:01:00.280
في الحالة التانية، الكمّيّة الأصلية كانت خمسة، وبقت تلاتة.

10
00:01:00.800 --> 00:01:04.880
يعني حصل نُقصان في الكمّيّة الأصلية.

11
00:01:05.960 --> 00:01:17.240
فبتبقى النسبة المئوية للتغيّر اسمها النسبة المئوية للنُّقصان.

12
00:01:19.960 --> 00:01:23.760
وده بيكون لمّا تبقى الكمّيّة الجديدة أقلّ من الكمّيّة الأصلية.

13
00:01:25.560 --> 00:01:32.480
هنقلب الصفحة، هيظهر لنا مثال نوضّح بيه إزّاي نحسب النسبة المئوية للتغيّر.

14
00:01:36.320 --> 00:01:44.120
في المثال اللي عندنا: عايزين نحدّد إذا كانت النسبة المئوية للتغيّر هي النسبة المئوية للزيادة أو النسبة المئوية للنقصان.

15
00:01:44.320 --> 00:01:45.120
وكمان عايزين نوجدها.

16
00:01:49.400 --> 00:01:50.040
هنبدأ بِـ أ.

17
00:01:52.040 --> 00:01:55.160
عندنا الكمّيّة الأصلية عشرين، والكمّيّة الجديدة تلاتة وعشرين.

18
00:01:55.920 --> 00:02:03.160
أول حاجة هنجيب مقدار التغيّر، واللي هيساوي الكمّيّة الجديدة ناقص الكمّيّة الأصلية.

19
00:02:04.240 --> 00:02:14.040
فيبقى مقدار التغيّر يساوي الكمّيّة الجديدة، وهي تلاتة وعشرين، ناقص الكمّيّة الأصلية، وهي عشرين.

20
00:02:14.600 --> 00:02:16.160
يعني مقدار التغيّر بيساوي تلاتة.

21
00:02:16.840 --> 00:02:18.040
هنلاقي إن القيمة دي موجبة.

22
00:02:18.040 --> 00:02:22.760
ده معناه إن الكمّيّة الجديدة أكبر من الكمّيّة الأصلية.

23
00:02:23.200 --> 00:02:31.400
وبالتالي هتبقى النسبة المئوية للتغيّر هي عبارة عن النسبة المئوية للزيادة.

24
00:02:35.880 --> 00:02:40.000
هنبدأ نحسبها، فهنكتب تناسُب.

25
00:02:41.480 --> 00:02:44.800
فيه نسبة منهم هتكون عبارة عن مقدار التغيّر على الكمّيّة الأصلية.

26
00:02:45.400 --> 00:02:47.240
والنسبة التانية هتكون مقامها مية.

27
00:02:47.240 --> 00:02:50.640
أمَّا البسط، فهيبقى مجهول، وبيعبّر عن النسبة المئوية.

28
00:02:51.400 --> 00:03:03.880
يعني هيبقى على الشكل: مقدار التغيّر هو تلاتة على الكمّيّة الأصلية، واللي هي عشرين، يساوي نسبة تانية يكون البسط بتاعها هو ن.

29
00:03:04.920 --> 00:03:06.120
وده بيمثّل النسبة المئوية.

30
00:03:06.800 --> 00:03:08.400
وهيكون مقام النسبة دي مية.

31
00:03:10.280 --> 00:03:11.480
هنستخدم الضرب التبادلي.

32
00:03:12.400 --> 00:03:15.600
فحاصل ضرب الطرفين لأيّ تناسُب بيساوي حاصل ضرب الوسطين.

33
00:03:16.600 --> 00:03:19.720
حاصل ضرب الطرفين يبقى عبارة عن تلاتة في مية.

34
00:03:24.000 --> 00:03:28.960
أمَّا حاصل ضرب الوسطين، فهيبقى عبارة عن عشرين في ن.

35
00:03:32.840 --> 00:03:37.160
وحاصل ضرب الطرفين لأيّ تناسُب بيساوي حاصل ضرب الوسطين.

36
00:03:37.840 --> 00:03:41.080
معنى كده إن تلتمية يساوي عشرين ن.

37
00:03:42.000 --> 00:03:45.640
وعايزين نجيب قيمة ن، فهنقسم طرفَي المعادلة على عشرين.

38
00:03:46.640 --> 00:03:52.320
فلمّا هنقسم طرفَي المعادلة على عشرين، هنلاقي إن ن تساوي خمستاشر.

39
00:03:53.160 --> 00:04:07.880
معنى كده إن النسبة المئوية للزيادة هي خمستاشر في المية.

40
00:04:12.440 --> 00:04:15.360
بالنسبة لِـ ب، فالكمّيّة الأصلية هي خمسة وعشرين.

41
00:04:15.360 --> 00:04:16.520
والكمّيّة الجديدة سبعتاشر.

42
00:04:17.160 --> 00:04:18.520
هنبدأ نحسب مقدار التغيّر.

43
00:04:23.280 --> 00:04:25.680
مقدار التغيّر هيساوي الكمّيّة الجديدة ناقص الكمّيّة الأصلية.

44
00:04:26.240 --> 00:04:29.160
يعني هيساوي سبعتاشر ناقص خمسة وعشرين.

45
00:04:29.600 --> 00:04:31.360
يعني بيساوي سالب تمنية.

46
00:04:32.200 --> 00:04:34.640
هنلاحظ إن القيمة بتاعة مقدار التغيّر سالبة.

47
00:04:34.640 --> 00:04:37.960
ده معناه إن الكمّيّة الجديدة أقلّ من الكمّيّة الأصلية.

48
00:04:38.760 --> 00:04:48.480
فتبقى النسبة لمجال التغيّر بتعبّر عنها النسبة المئوية للنقصان.

49
00:04:52.600 --> 00:04:54.920
هنبدأ بعد كده نكتب التناسُب.

50
00:04:57.320 --> 00:05:04.760
أول نسبة هتكون عبارة عن مقدار التغيّر، وهو سالب تمنية، على الكمّيّة الأصلية، وهي خمسة وعشرين.

51
00:05:05.880 --> 00:05:11.680
وبتساوي نسبة تانية البسط بتاعها مجهول، فهنفرضه ن.

52
00:05:12.200 --> 00:05:15.440
أمَّا المقام، فهيكون مية؛ لأن ن ده بيعبّر عن النسبة المئوية.

53
00:05:16.280 --> 00:05:17.480
هنستخدم الضرب التبادلي.

54
00:05:19.040 --> 00:05:22.520
حاصل ضرب الطرفين هيبقى عبارة عن سالب تمنية في مية.

55
00:05:26.240 --> 00:05:30.720
أمَّا حاصل ضرب الوسطين، فهيبقى عبارة عن خمسة وعشرين في ن.

56
00:05:34.160 --> 00:05:37.560
ولأيّ تناسُب بيكون حاصل ضرب الطرفين بيساوي حاصل ضرب الوسطين.

57
00:05:38.120 --> 00:05:41.840
معنى كده إن سالب تمنمية يساوي خمسة وعشرين ن.

58
00:05:42.320 --> 00:05:50.120
فهنقسم طرفَي المعادلة على خمسة وعشرين، وده علشان نجيب قيمة ن.

59
00:05:50.120 --> 00:06:03.640
لمّا هنقسم طرفَي المعادلة على خمسة وعشرين، فهنلاقي إن ن تساوي سالب اتنين وتلاتين.

60
00:06:03.640 --> 00:06:26.960
معنى كده نقدر نقول: إن النسبة المئوية للنقصان هي اتنين وتلاتين في المية.

61
00:06:27.960 --> 00:06:37.000
هنقلب الصفحة، هيظهر لنا مثال كمان.

62
00:06:40.760 --> 00:06:49.760
في المثال اللي عندنا: إن فيه مكتبة باعت ميتين كتاب في شهر أكتوبر، وميتين خمسة وعشرين كتاب في شهر نوفمبر.

63
00:06:50.720 --> 00:06:52.440
وعايزين نحسب النسبة المئوية للتغيّر.

64
00:06:56.600 --> 00:07:10.760
أول حاجة، هنحسب مقدار التغيّر، واللي بيساوي الكمّيّة الجديدة ناقص الكمّيّة الأصلية.

65
00:07:11.720 --> 00:07:13.840
الكمّيّة الجديدة هي ميتين خمسة وعشرين كتاب.

66
00:07:14.920 --> 00:07:16.560
والكمّيّة الأصلية هي ميتين كتاب.

67
00:07:17.320 --> 00:07:19.920
يعني مقدار التغيّر بيساوي ميتين خمسة وعشرين ناقص ميتين.

68
00:07:20.160 --> 00:07:22.000
يعني بيساوي خمسة وعشرين.

69
00:07:24.480 --> 00:07:34.840
الخطوة اللي بعد كده: هنبدأ نحدّد إذا كان النسبة المئوية للتغّير اللي عندنا هي النسبة المئوية للزيادة أو النسبة المئوية للنقصان.

70
00:07:35.880 --> 00:07:37.840
فهنلاقي إن مقدار التغيّر قيمة موجبة.

71
00:07:38.520 --> 00:07:42.240
ده معناه إن الكمّيّة الجديدة أكبر من الكمّيّة الأصلية.

72
00:07:42.920 --> 00:07:53.640
معنى كده تبقى النسبة المئوية للتغيّر هي عبارة عن النسبة المئوية للزيادة.

73
00:07:59.400 --> 00:08:04.560
هنبدأ بعد كده نكتب التناسُب؛ علشان نوجد النسبة المئوية للزيادة.

74
00:08:06.200 --> 00:08:14.400
التناسب ده، النسبة الأولى اللي فيه هتكون عبارة عن مقدار التغيّر، وهو خمسة وعشرين، على الكمّيّة الأصلية، واللي هي ميتين.

75
00:08:15.400 --> 00:08:21.440
أمَّا النسبة التانية، فتبقى عبارة عن … البسط هيكون مجهول، فهنفرضه ن.

76
00:08:21.840 --> 00:08:28.040
أمَّا المقام، فهيبقى مية؛ لأن الـ ن ده هيمثّل لي النسبة المئوية.

77
00:08:29.000 --> 00:08:30.400
هنستخدم الضرب التبادلي.

78
00:08:31.160 --> 00:08:39.800
حاصل ضرب الطرفين، واللي هيبقى عبارة عن خمسة وعشرين في مية، بيساوي حاصل ضرب الوسطين، واللي هيبقى عبارة عن ميتين في ن.

79
00:08:40.400 --> 00:08:45.160
يعني خمسة وعشرين في مية يساوي ميتين في ن.

80
00:08:45.760 --> 00:08:51.240
معنى كده إن ألفين وخمسمية يساوي ميتين ن.

81
00:08:53.880 --> 00:08:56.600
هنقسم طرفَي المعادلة على ميتين.

82
00:08:57.800 --> 00:09:04.640
فلمّا نقسم طرفَي المعادلة على ميتين، هنلاقي إن ن تساوي اتناشر ونصّ.

83
00:09:05.280 --> 00:09:22.240
معنى كده إن النسبة المئوية للزيادة هي اتناشر ونصّ في المية.

84
00:09:28.120 --> 00:09:32.480
بكده يبقى إحنا في الفيديو ده، عرفنا إيه هي النسبة المئوية للتغيّر.

85
00:09:33.440 --> 00:09:34.640
وكمان عرفنا أنواعها.

86
00:09:34.640 --> 00:09:41.480
عرفنا إن فيه النسبة المئوية للزيادة في الحالة اللي بتكون فيها الكمّيّة الجديدة أكبر من الكمّيّة الأصلية.

87
00:09:42.080 --> 00:09:44.880
وعرفنا كمان إن فيه النسبة المئوية للنقصان.

88
00:09:45.440 --> 00:09:50.320
ودي في الحالة اللي بيكون فيها الكمّيّة الجديدة أقلّ من الكمّيّة الأصلية.

89
00:09:54.760 --> 00:09:58.640
وكمان عرفنا إزّاي نقدر نجيب النسبة المئوية للتغيّر.

90
00:09:59.200 --> 00:10:01.720
فإحنا أول حاجة كُنّا بنحسب مقدار التغيّر.

91
00:10:02.240 --> 00:10:07.920
بعد كده بنكتب علاقة تناسُب النسبة الأولى فيها بتكون عبارة عن مقدار التغيّر على الكمّيّة الأصلية.

92
00:10:08.440 --> 00:10:11.000
أمَّا النسبة التانية، فبتكون نسبة مقامها مية.

93
00:10:11.320 --> 00:10:14.320
أمَّا البسط، فهيبقى مجهول، هنفرضه بأيّ رمز.

94
00:10:15.400 --> 00:10:22.000
بعد كده هنستخدم الضرب التبادلي؛ علشان نجيب قيمة المجهول اللي عندنا، واللي بيمثّل النسبة المئوية.

95
00:10:23.040 --> 00:10:27.320
ولأيّ تناسب، بيكون حاصل ضرب الطرفين بيساوي حاصل ضرب الوسطين.


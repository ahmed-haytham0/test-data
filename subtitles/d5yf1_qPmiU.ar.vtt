WEBVTT
Kind: captions
Language: ar

00:00:01.640 --> 00:00:06.240
هنعرف في الفيديو ده إزاي نقدر نجمع أو نطرح الكسور غير المتشابهة.

00:00:07.920 --> 00:00:12.960
الكسور غير المتشابهة هي الكسور اللي بيكون فيها المقام مختلف.

00:00:14.520 --> 00:00:21.600
لو جينا نجمع أو نطرح الكسور غير المتشابهة دي، مش هنقدر نتعامل معاهم ومقاماتهم المختلفة دي.

00:00:22.200 --> 00:00:36.920
يبقى عشان نقدر نجمع أو نطرح الكسور غير المتشابهة، عندنا خطوتين لازم نعملهم، أول خطوة هنعيد كتابة الكسرين باستخدام المضاعف المشترك الأصغر، واللي هو هيبقى عبارة عن مقام جديد مشترك.

00:00:38.320 --> 00:00:46.800
الخطوة التانية إن إحنا هنجمع أو نطرح زي ما بنعمل بعد كده في الكسور المتشابهة، وهنشوف ده من خلال المثال اللي جاي.

00:00:48.560 --> 00:00:56.360
مطلوب مننا في المثال ده إن إحنا نوجد ناتج واحد على اتنين زائد واحد على ستة، ونكتب الإجابة في أبسط صورة.

00:00:57.920 --> 00:01:08.800
إحنا عندنا دلوقتي كسرين المقام بتاعهم مختلف، ما نقدرش نجمعهم وهم بالطريقة دي، لازم يبقى لهم مقام مشترك، واللي هنجيبه باستخدام المضاعف المشترك الأصغر.

00:01:09.960 --> 00:01:23.000
عندنا المقام الأول، اللي هو اتنين، نقدر نحلله لعوامله الأولية، اللي هو هيبقى حاصل ضرب اتنين في واحد، يعني اتنين؛ والمقام التاني، اللي هو ستة، لما نحلله لعوامله الأولية هيبقى حاصل ضرب اتنين في تلاتة.

00:01:24.640 --> 00:02:06.000
المضاعف المشترك الأصغر بيبقى حاصل ضرب العوامل الأولية للعددين، بس لو فيه عامل مشترك، زي الاتنين، بناخده مرة واحدة بس بأعلى قوة أو أعلى أس ظهر بيه؛ يعني الاتنين هنا ظهرت بقوة واحدة بس، اللي هي واحد، يبقى هناخدها مرة واحدة بس بالقوة دي، يبقى حاصل ضرب اتنين في تلاتة، اللي هو ستة، يبقى المضاعف المشترك الأصغر، اللي هو ستة ده، هو ده المقام الجديد المشترك اللي هنعيد عليه كتابة الكسرين دول؛ فيبقى المفروض دلوقتي هنخلي المقام الجديد ستة في الكسرين.

00:02:06.000 --> 00:02:11.400
طب أول كسر كان المقام بتاعه اتنين، عشان يبقى ستة حصل ضرب في كام؟

00:02:11.720 --> 00:02:14.160
حصل ضرب في تلاتة، اتنين في تلاتة بستة.

00:02:14.640 --> 00:02:23.640
لازم زي ما ضربنا في المقام نضرب البسط في نفس العدد، عشان قيمة الكسر ما تتغيرش، فيبقى هنضرب البسط كمان في نفس العدد.

00:02:25.000 --> 00:02:28.360
الكسر التاني المقام بتاعه أصلًا كان ستة، فيبقى هيفضل زي ما هو.

00:02:30.320 --> 00:02:37.000
نكمل، يبقى دلوقتي واحد في تلاتة بتلاتة، على ستة زائد، واحد على ستة.

00:02:37.320 --> 00:02:55.200
دلوقتي الكسرين ليهم نفس المقام، نقدر نعاملهم معاملة الكسور المتشابهة، هيبقى الناتج للمقام المشترك، اللي هو ستة، وهنجمع البسط بتاع الكسرين، تلاتة زائد واحد؛ يعني الناتج هيبقى بيساوي أربعة على ستة.

00:02:56.560 --> 00:03:12.480
بس الكسر اللي حصلنا عليه ده لسه مش مكتوب في أبسط صورة، لسه فيه عامل مشترك ما بين البسط والمقام، اللي هو اتنين، يبقى هنقسم البسط والمقام على اتنين؛ أربعة على اتنين يساوي اتنين، وستة على اتنين يساوي تلاتة؛ كده وصلنا للناتج في أبسط صورة، اللي هو اتنين على تلاتة.

00:03:14.120 --> 00:03:18.040
هنشوف دلوقتي إزاي باستخدام النماذج نقدر نوجد ناتج عملية الجمع دي.

00:03:19.400 --> 00:03:42.560
هنبدأ بتمثيل الكسر الأول، اللي هو واحد على اتنين، يبقى محتاجين نموذج بيتكون من جزئين، يعني متقسّم لجزئين متساويين؛ العدد اللي في المقام بيمثل عدد الأجزاء اللي هيكون منها النموذج، وهنظلل عدد بيمثل البسط بتاع الكسر؛ يعني هنظلل جزء واحد من الجزئين دول؛ كده يبقى مثّلنا الكسر اللي هو نص.

00:03:44.040 --> 00:03:58.840
دلوقتي نمثّل الكسر التاني، اللي هو واحد على ستة؛ المقام ستة، يعني عايزين نموذج بيتكون من ست أجزاء متساوية؛ والبسط واحد، يعني معناها إن إحنا محتاجين نظلل جزء واحد من الست أجزاء دول؛ كده يبقى مثّلنا الكسر واحد على ستة.

00:04:00.960 --> 00:04:26.040
الكسور اللي عندنا دي كسور غير متشابهة، المقامات بتاعتها مختلفة؛ وبالتالي الأجزاء المظللة في كل نموذج مساحتها مختلفة، عشان نقدر نجّمعهم على بعض لازم تبقى الأجزاء دي متساوية في المساحة، فهنشوف النموذج اللي إحنا ملوّنين نصه، لو قسّمناه لسِتّ أجزاء متساوية، يبقى الجزء المظلل ده هيكافئ قد إيه.

00:04:27.440 --> 00:04:51.080
هنلاقي إنه بقى بيكافئ تلات أجزاء من ستة؛ وبالشكل ده بقينا نجمع أجزاء متساوية، فنقدر نحطهم جنب بعض، ويبقى الناتج اللي عندنا أربع أجزاء من ستة؛ ويبقى كده ناتج عملية الجمع هو أربعة على ستة، اللي هو نفسه بعد التبسيط هيبقى اتنين على تلاتة.

00:04:52.400 --> 00:04:57.440
ونقدر نتأكد من معقولية الناتج اللي حصلنا عليه باستخدام التقدير.

00:04:59.360 --> 00:05:07.040
لما بنيجي نقدّر ناتج جمع الكسور، بنشوف كل كسر منهم وبنقربه؛ يا إما إلى الصفر، أو إلى النصف، أو إلى الواحد.

00:05:07.240 --> 00:05:16.840
النص لما بنيجي نقدّر ناتج جمع الكسور، بنشوف كل كسر وبنقربه؛ يا إما إلى الصفر، أو إلى النصف، أو إلى الواحد.

00:05:17.120 --> 00:05:38.120
أول كسر عندنا هو نص، فهنسيبه زي ما هو؛ الكسر اللي بعد كده واحد على ستة، هو أصغر من النص، فهنقربه للصفر؛ يبقى ناتج الجمع اللي حصلنا عليه بالتقدير هو نص، اللي بالفعل قريب من الناتج اللي حصلنا عليه باستخدام المضاعف المشترك الأصغر أو باستخدام النماذج.

00:05:38.120 --> 00:05:41.760
هنكمل ونشوف مثال آخر.

00:05:43.040 --> 00:05:51.960
في المثال ده مطلوب مننا نوجد ناتج اتنين على خمسة، ناقص اتنين على تلاتة، زائد أربعة على تسعة، ونكتب الإجابة في أبسط صورة.

00:05:53.120 --> 00:06:06.400
هنلاحظ إن الكسور اللي عندنا كسور غير متشابهة، مقاماتها مختلفة، يبقى محتاجين عشان نقدر نجري عملية الجمع أو الطرح لازم نوصل لمقام واحد مشترك، واللي بنحصل عليه باستخدام المضاعف المشترك الأصغر.

00:06:07.640 --> 00:06:11.480
هنبدأ نحلل كل مقام منهم إلى عوامله الأولية.

00:06:11.480 --> 00:06:20.640
هنلاحظ إن التسعة حاصل ضرب تلاتة في تلاتة، فنقدر نكتب العوامل بتاعتها على الصورة الأسية تلاتة أس اتنين.

00:06:20.640 --> 00:06:52.640
لما بنيجي نوجد المضاعف المشترك الأصغر، بيبقى عبارة عن حاصل ضرب مجموعة العوامل الأولية للأعداد اللي عندنا، بس بشرط إن لو فيه عامل اتكرر، بناخده بأعلى أس ظهر بيه؛ يعني التلاتة ظهرت كعامل للتسعة وكعامل للتلاتة، أعلى أس ظهرت بيه هو أس اتنين، يبقى دلوقتي هنقول إن المضاعف المشترك الأصغر عبارة عن حاصل ضرب تلاتة أس اتنين في خمسة، اللي هو هيبقى بيساوي خمسة وأربعين.

00:06:52.640 --> 00:07:00.960
يبقى أول خطوة هنبتدي بيها إن إحنا هنعيد كتابة الكسور التلاتة بالمقام الجديد، اللي هو خمسة وأربعين.

00:07:02.160 --> 00:07:12.920
الخمسة عشان تبقى خمسة وأربعين حصل عملية ضرب في تسعة، يبقى زي ما ضربنا في المقام لازم نضرب البسط، عشان الكسر قيمته ما تتغيرش.

00:07:14.160 --> 00:07:25.040
الكسر اللي بعد كده المقام بتاعه عشان يبقى خمسة وأربعين يبقى حصل عملية ضرب في خمستاشر، يبقى هنضرب البسط بتاعه هو كمان في خمستاشر.

00:07:26.520 --> 00:07:36.360
أما الكسر الأخير اللي كان مقامه تسعة، عشان يصبح المقام خمسة وأربعين يبقى حصل عملية ضرب في خمسة، يبقى هنضرب البسط بتاعه في خمسة.

00:07:38.120 --> 00:07:51.600
هنجري بقى العمليات الحسابية دي: اتنين في تسعة بتمنتاشر على خمسة وأربعين، ناقص، اتنين في خمستاشر بتلاتين على خمسة وأربعين، زائد، أربعة في خمسة بعشرين على خمسة وأربعين.

00:07:52.680 --> 00:08:15.480
دلوقتي أصبح الكسور اللي عندنا كسور متشابهة، ليها نفس المقام، فيبقى الناتج هيبقى عبارة عن المقام المشترك الجديد، اللي حصلنا عليه باستخدام المضاعف المشترك الأصغر، أما البسط فهنجري فيه العمليات الموجودة: تمنتاشر ناقص تلاتين زائد عشرين، هيبقى الناتج يساوي تمنية على خمسة وأربعين.

00:08:16.720 --> 00:08:22.640
ومافيش أي عامل مشترك بين البسط والمقام؛ فبالتالي الكسر اللي عندنا ده كده مكتوب في أبسط صورة.

00:08:23.880 --> 00:08:25.680
هنكمل ونشوف دلوقتي مثال تاني.

00:08:27.360 --> 00:08:34.240
الرسم اللي قدامنا ده يوضح نتائج مسح إحصائي تم للطلاب حول وجباتهم المفضلة.

00:08:34.880 --> 00:08:44.240
مطلوب مننا نوجد الكسر الدال على الزيادة في عدد الطلاب الذين يفضلون السَّلَطات على الذين يفضلون فطائر اللحوم.

00:08:45.280 --> 00:09:08.600
بما إن السؤال استخدم كلمة الزيادة، فده معناها إنه محتاج يِعرف الفرق بين عدد الطلاب اللي بيفضلوا كل من الاختيارين، يبقى هنبتدي بعدد الطلاب اللي بيفضلوا تناوُل السَّلَطات، اللي هو تسعة على عشرين، ناقص عدد الطلاب اللي بيفضلوا فطائر اللحوم، هو تلاتة على خمسة وعشرين.

00:09:09.600 --> 00:09:22.280
الكسرين ليهم مقامات مختلفة، يبقى محتاجين عشان نقدر نطرحهم نوصل للمقام المشترك، اللي بنحصل عليه باستخدام المضاعف المشترك الأصغر.

00:09:23.640 --> 00:09:31.600
ولو أوجدنا المضاعف المشترك الأصغر للعددين عشرين، وخمسة وعشرين، هنلاقيه مية، فهنستخدمه كمقام مشترك للكسرين.

00:09:32.240 --> 00:09:46.160
هنعيد كتابة الكسرين، الكسر الأول كان المقام بتاعه عشرين، عشان يبقى مية معناها حصل ضرب في خمسة، يبقى زي ما ضربنا المقام في خمسة هنضرب البسط كمان بتاع الكسر في نفس العدد.

00:09:47.600 --> 00:09:56.200
الكسر التاني المقام بتاعه كان خمسة وعشرين، عشان يبقى مية يبقى تم ضربه في أربعة، يبقى هنضرب البسط بتاع الكسر في نفس العدد.

00:09:57.000 --> 00:10:29.920
تسعة في خمسة بخمسة وأربعين على مية ناقص، تلاتة في أربعة باتناشر على مية؛ دلوقتي بقوا كسرين ليهم نفس المقام، فالناتج هيبقى ليه المقام ده، اللي هو مية، وبعدين هنطرح البسط خمسة وأربعين ناقص اتناشر، هيبقى الناتج بيساوي تلاتة وتلاتين على مية، ويبقى كده دي نسبة الزيادة في عدد الطلاب اللي بيفضلوا السَّلَطات على اللي بيفضلوا فطائر اللحوم.

00:10:31.320 --> 00:10:51.160
المطلوب التاني، المطلوب مننا إننا نوجد الكسر الدال على عدد الطلاب الذين يفضلون البيتزا أو الدجاج المقلي، وده معناها إن إحنا محتاجين نجمع الكسر اللي بيعبر عن عدد الطلاب اللي بيفضلوا البيتزا، على الكسر اللي بيعبر عن عدد الطلاب اللي بيفضلوا الدجاج المقلي.

00:10:52.480 --> 00:11:08.080
هيبقى تلاتة على عشرين زائد، واحد على عشرة، دول كسرين غير متشابهين ليهم مقامات مختلفة، عشان نقدر نجمعهم لازم نعيد كتابتهم بحيث يبقى ليهم نفس المقام، اللي هو بنحصل عليه باستخدام المضاعف المشترك الأصغر.

00:11:08.720 --> 00:11:20.040
لو حسبنا المضاعف المشترك الأصغر للعددين عشرين وعشرة، هنلاقي إن هو عشرين، يبقى هنعيد كتابتهم باستخدام المضاعف المشترك الأصغر.

00:11:21.920 --> 00:11:25.240
أول كسر المقام بتاعه كان عشرين، يبقى هيفضل زي ما هو.

00:11:25.520 --> 00:11:37.680
الكسر التاني المقام بتاعه كان عشرة، عشان نخليه عشرين يبقى هنضرب في اتنين، يبقى لازم زي ما ضربنا في المقام نضرب البسط بتاع الكسر في نفس العدد، عشان قيمة الكسر ما تتغيرش.

00:11:39.080 --> 00:11:55.040
هيبقى بالتبسيط تلاتة على عشرين زائد، اتنين على عشرين، دلوقتي دول كسرين متشابهين ليهم نفس المقام، فهنجمع البسط بتاع الكسرين وهنستخدم المقام المشترك، هيبقى الناتج بيساوي خمسة على عشرين.

00:11:56.160 --> 00:12:12.520
الناتج اللي عندنا ده مش في أبسط صورة، لسه فيه عامل مشترك بين البسط والمقام، فنقدر نقسم البسط والمقام على خمسة عشان نوصل لأبسط صورة، خمسة على خمسة فيه الواحد، وعشرين على خمسة فيها الأربعة، كده حصلنا على الناتج في أبسط صورة.

00:12:13.600 --> 00:12:22.480
ونقدر نقول إننا أوجدنا الكسر الدال على عدد الطلاب اللي بيفضلوا البيتزا أو الدجاج المقلي، اللي هو واحد على أربعة.

00:12:23.720 --> 00:12:54.800
هنشوف دلوقتي بسرعة أهم النقط اللي اتعلمناها في الفيديو ده؛ عرفنا إن الكسور غير المتشابهة هي اللي بيكون فيها المقام مختلف، وما بنقدرش نُجري عليها عملية الجمع أو الطرح، وهي بالشكل ده، فعشان نقدر نجمعها أو نطرحها بنضطر أول خطوة إن إحنا بنعيد كتابة الكسرين باستخدام المضاعف المشترك الأصغر، وبعدين بنتعامل معاهم بعد كده بكل بساطة بالجمع أو بالطرح، زي ما بنعمل في الكسور المتشابهة.


WEBVTT
Kind: captions
Language: ar

00:00:00.000 --> 00:00:03.380
عايزاكى تنسي خالص كل الكلام اللى انتى سمعتيه من السوشال ميديا

00:00:03.600 --> 00:00:06.280
اتقلى عليه اظهرى واختفى خليه يعرف انك مشغولة

00:00:06.460 --> 00:00:09.800
خليه يشك والكلام ده كله  اوعى تعملى الكلام ده

00:00:10.020 --> 00:00:15.440
طبختى وكنستى ونضفتى ..بيتك نضيف وولادك نضاف وانتى زى القمر

00:00:15.580 --> 00:00:20.720
وافتكرتى ان كل ده هايخلى جوزك يحبك ويهتم بيكى ويقرب منك

00:00:20.920 --> 00:00:25.960
لكن اتصدمتى صدمة عمرك..لما لقيتى ان الموضوع ما يفرقش كتير

00:00:26.140 --> 00:00:30.240
عايزة تعرفى ليه..خليكى متابعة معايا الفيديو ده للاخر لانى

00:00:30.460 --> 00:00:33.960
هقولك خطوات بالظبط هتفهمى منها ليه وتعملى ايه

00:00:34.200 --> 00:00:36.580
علشان يرجع يهتم بيكى زى الاول

00:00:36.780 --> 00:00:40.040
ولاحدث النصائح التربوية والزوجية

00:00:40.300 --> 00:00:42.240
والمرتبطة بأى موضوع يخص المرأة

00:00:42.380 --> 00:00:45.640
اشتركى فى القناة دلوقتى بالضغط على زر الاشتراك بالاحمر او

00:00:45.640 --> 00:00:49.680
subscribe بالانجلش وفعلى زر الجرس علشان تتأكدى

00:00:49.680 --> 00:00:55.500
ان الفيديوهات اللى انا بنزلها مخصوص علشانك كل يوم اتنين بتوصلك

00:00:55.740 --> 00:01:00.560
ازاى اخلى جوزى يحبنى ويموت فيا ويهتم بيا؟

00:01:00.820 --> 00:01:05.620
بتحبى جوزك وبتدلعى جوزك وتقوليله انا بحبك وتعمليله كل حاجة

00:01:05.620 --> 00:01:10.420
وبردو لسه حاسة انه ما بيحبكيش وما بيهتمش بيكى

00:01:10.660 --> 00:01:14.400
وما بيدكيش اللى انتى تستحقيه فى العلاقة ..وعايزة تعرفى ليه؟

00:01:14.600 --> 00:01:17.480
اول نقطة معانا النهاردة يا بنات

00:01:17.700 --> 00:01:23.460
بطلى تقوليله على الحاجات اللى انتى بتكرهيها فى نفسك

00:01:23.460 --> 00:01:27.980
بطلى تقوليله ....انا شايفة نفسي مش حلوة كفاية

00:01:28.120 --> 00:01:33.040
انا تخنت اوى اوى اوى اوى ولبسى ما بقاش داخل فيا ومش قادرة أبص فى مراية

00:01:33.260 --> 00:01:37.700
اااااه..شوف وشى..شوف الحباية دى ..شايف معرفش ايه

00:01:37.920 --> 00:01:40.980
وتبدأى تقوليله على كل حاجة انتى مش حاباها فى نفسك ....ليه؟؟؟

00:01:41.220 --> 00:01:46.300
لو انتى مش حابة نفسك؟متوقعة منه ايه؟

00:01:46.520 --> 00:01:52.100
متوقعة منه يحبك ازاى؟ بانهى منطق؟ عمرها ما هتحصل

00:01:52.320 --> 00:01:55.320
عارفة الصورة اللى انتى شايفة بيها نفسك بالظبط دلوقتى؟

00:01:55.480 --> 00:01:59.000
هى هى نفس الصورة اللى هو شايفك بيها...

00:01:59.320 --> 00:02:02.460
ف اتأكدى كويس انتى بتقوليله ايه ويتنقليله ايه عن نفسك؟

00:02:02.700 --> 00:02:05.680
كنا عملنا يا بنات فيديو اسمه

00:02:05.880 --> 00:02:07.880
ازاى تبقى انثى وازاى تخلى اى راجل يحبك

00:02:08.140 --> 00:02:11.340
وفيديو كمان مهم جدا جدا اسمه ازاى احب نفسى

00:02:11.500 --> 00:02:13.500
اتأكدى ان انتى ترجعيلهم

00:02:13.720 --> 00:02:15.720
رقم 2 معانا النهاردة يا بنات

00:02:15.960 --> 00:02:20.560
الراجل باختصار شديد جدا بيهمل الزوجة ..اللى هاملة نفسها

00:02:20.860 --> 00:02:24.780
فهنا طبعا السؤال .اول سؤال هايجيلى وطبعا الحقيقة  ان انا بحب السؤال ده جدا

00:02:25.040 --> 00:02:29.860
اعمل ايه؟ انا ورايا 1/2/3/4/5 الى ما لا نهاية

00:02:30.120 --> 00:02:35.540
وجوزى بيرجع من الشغل ينام او الشغل ونفسه بس ما بيعملش ربع اللى انا بعمله

00:02:35.780 --> 00:02:40.560
فهنا هقولك لو ده كان سؤالك يبقى اعرفى ان بسبب

00:02:40.840 --> 00:02:44.520
كثرة التزاماتك والمسئوليات اللى عليكى والضعوطات اللى عليكى

00:02:44.760 --> 00:02:47.160
صابتك حالة من حالات ال burn out

00:02:47.420 --> 00:02:51.320
او ان انتى استنفذتى واستهلكتى نفسيا وجسديا

00:02:51.520 --> 00:02:54.200
وكنا يا بنات عملنا فيديو مع بعض اسمه

00:02:54.400 --> 00:02:58.880
احذرى ازاى تعرفى ان انتى زوجة مستهلكة ومستنفذة

00:02:59.140 --> 00:03:03.300
اتاكدى ان انتى ترجعيله لانه بيقدملك كل الاسباب وكل الحلول

00:03:03.580 --> 00:03:05.940
وبردو عملنا مع بعض فيديو اسمه ازاى

00:03:06.180 --> 00:03:08.180
ازاى تلاقى وقت لكل حاجة

00:03:08.420 --> 00:03:12.540
ولكن كل اللى انا هقولهولك دلوقتى رتبى اولوياتك

00:03:12.600 --> 00:03:14.600
عارفة أول حاجة فى اولوياتك ايه؟

00:03:14.600 --> 00:03:16.320
انتى........

00:03:16.560 --> 00:03:20.700
اللى ما خلصش النهاردة يخلص بكرة...مادام مش نهاية الحياة

00:03:21.100 --> 00:03:23.100
بطلى لو سمحتى..تنسى نفسك

00:03:23.300 --> 00:03:25.300
ما تهتمى بنفسك شوية

00:03:25.540 --> 00:03:29.620
ما تبقيش الشكل اللى انتى بتصحى بيه من النوم..

00:03:29.840 --> 00:03:32.480
هو هو نفس الشكل اللى انتى بتبقى قاعدة بيه خلال اليوم

00:03:32.700 --> 00:03:35.920
هو هو بردو نفس الشكل اللى انتى هتنامى عليه

00:03:36.200 --> 00:03:39.580
هو هو نفس الشكل اللى انتى هتكونى بيه..بكرة وبعده والى ما لا نهاية

00:03:39.820 --> 00:03:45.760
باختصار شديد عايزة اقولك ..أى حاجة بسيطة بتعمليها لنفسك

00:03:46.020 --> 00:03:52.420
مش لازم مكياج ومش لازم اى حاجة ..لو غسلتى وشك وحسيتى ان وشك نضيف

00:03:52.700 --> 00:03:57.940
لو حطيتى ال sun block لو عملتى اى حاجة وحاسة ان انتى بيها ......امممم لا انا هقدر استقبل اليوم

00:03:58.180 --> 00:04:00.540
انا هقدر اخرج للعالم...ايه اللى بيحصلك؟

00:04:00.920 --> 00:04:03.440
اول حاجة استعدادك لليوم بيزيد

00:04:03.660 --> 00:04:07.700
انتاجيتك من اليوم بتزيد..طاقتك..معنوياتك

00:04:07.960 --> 00:04:10.360
ثقتك بنفسك بتزيد

00:04:10.560 --> 00:04:16.740
يلا كلكوا يا بنات اكتبولى ايه اكتر حاجة بتعمليها كل يوم وما بتقدريش تستغنى عنها فى روتينك اليومى

00:04:16.740 --> 00:04:18.640
يلا هستنى تعليقاتكوا

00:04:18.920 --> 00:04:21.100
رقم 3 معانا النهاردة يا بنات

00:04:21.300 --> 00:04:24.620
لو عايزة جوزك يحبك ويهتم بيكى

00:04:24.920 --> 00:04:26.920
ايه رأيك تجربي تدى

00:04:27.160 --> 00:04:30.540
ايه رأيك يبقى عندك عطاء

00:04:30.740 --> 00:04:36.940
كل ما هتدى فى العلاقة اكتر..كل ما هتاخدى اكتر..دى قوانين كونية مش بتاعتى ولا بتاعتك

00:04:37.180 --> 00:04:44.160
العطاء هايتردلك اضعاف مضاعفة ..ايه رأيك اى حاجة نفسك جوزك يعملهالك..طب ما تعمليهاله انتى الاول

00:04:44.380 --> 00:04:47.580
يبقى داخل من الشغل ..جربي تبتسمى

00:04:47.580 --> 00:04:49.180
ليه لا؟

00:04:49.420 --> 00:04:54.500
جربي تسأليه يومك كان عامل ايه النهاردة..اخبار الدنيا معاك ايه ..اخبار الشغل ايه؟ كله تمام؟

00:04:54.700 --> 00:05:00.900
فهنا مرة فى مرة لو هو زى ما بيقولوا كده غشيم وما يعرفش هايعرف

00:05:01.200 --> 00:05:06.260
هايتعلم ده منك..هايبتسم فى وشك..هايكلمك..هايتواصل معاكى ..هيسألك

00:05:06.520 --> 00:05:08.860
بس ليها شرط واحد

00:05:09.120 --> 00:05:14.400
اوعى تعملى ده بزيادة ليه؟لان هايزهق منك

00:05:14.620 --> 00:05:20.120
والاجابة بالظبط هتعرفيها فى فيديو..كل ما تبقى متاحة للراجل اكتر كل ما بعد عنك اسرع

00:05:20.340 --> 00:05:25.140
خلى بالك دايما من الشعرة اللى بين ده وبين ده خليكى محافظة عليها

00:05:25.420 --> 00:05:27.940
رقم 4 معانا النهاردة يا بنات

00:05:28.140 --> 00:05:33.540
من اكتر الحاجات اللى بتخلى الراجل يزيد حبه ليكى بشكل مش طبيعى

00:05:33.740 --> 00:05:36.460
ان انتى تشاركيه اهتماماته

00:05:36.720 --> 00:05:41.540
ايه رايك يا حبيبي النهاردة بعد ما الولاد يناموا..نتفرج على فيلم الرعب اللى انت بتحبه

00:05:41.780 --> 00:05:45.840
ايه ده؟ فيلم الرعب؟انتى من امتى بتحبي افلام الرعب

00:05:46.000 --> 00:05:49.680
فهنا يبدأ يسأل..هيبدأ يلاحظ جدا الموضوع ده

00:05:49.940 --> 00:05:55.160
ولكن اوعى تخليه..يفهم عطائك غلط

00:05:55.440 --> 00:06:01.520
فى رجالة بتفهم العطاء غلط بمعنى ان انتى الفرد اللى لازم يدى كل مرة وما تاخديش

00:06:01.800 --> 00:06:06.920
لا احنا اسفين احنا مش هنعمل كده..احنا ناس بنحافظ على التوازن زى ما بدى زى ما باخد

00:06:07.160 --> 00:06:10.640
علشان اتشحن واعرف ادى اكتر فهتعملى ايه؟

00:06:10.900 --> 00:06:16.120
تيجى كده فى نص الكلام تقوليله....على فكرة انا بحب الافلام الكوميدية

00:06:16.360 --> 00:06:24.840
على فكرة انا بحب الافلام الرومانسية وتسكتى..تتأكدى ان اللى انتى بتحبيه قلتيه بشكل واضح وهو سمعه

00:06:25.080 --> 00:06:30.780
شاركتيه مرة..اتنين..تلاته..تيجى المرة اللى بعدها توقفى ده

00:06:31.020 --> 00:06:37.980
وتنتظرى رد الفعل..تشوفى هو هايعمل ايه هل هايسأل انتى بتحبى ايه ويعملهولك ولا لا

00:06:38.260 --> 00:06:46.940
وبردو احب اقولك ان انتى لازم ترجعى لقايمة الجواز اللى انا عملتلكم كل الموضوعات اللى انتم طلبتوها منى عن الزواج والحياة الزوجية

00:06:46.940 --> 00:06:48.000
لان انتو هتستفيدوا منها جدا جدا

00:06:48.000 --> 00:06:49.960
رقم 5 معانا النهاردة يا بنات

00:06:50.180 --> 00:06:53.980
الراجل بيهمل الست اللى بيضمن بقائها

00:06:54.220 --> 00:06:57.800
فهنا عايزاكى تنسي خالص كل الكلام اللى انتى سمعتيه من السوشال ميديا

00:06:58.080 --> 00:07:05.080
اتقلى عليه..اظهرى واختفى..خليه يعرف انك مشغولة خليه يشك ..والكلام ده كله اوعى تعملى الكلام ده

00:07:05.320 --> 00:07:11.000
فهنا الراجل بيهمل الست اللى بيضمن بقائها(فى مكانها)

00:07:11.260 --> 00:07:16.440
الست اللى لو سابها النهاردة هايرجع يلاقيها بكرة زى ما هى ..طب بعد اسبوع؟هى هى

00:07:16.720 --> 00:07:23.320
طب بعد سنة؟ هى هى واقفة فى مكانها؟ ياريت كمان سلحفاة ..لا دى ما بتتحركش خالص

00:07:23.520 --> 00:07:27.480
ما تبقيش ست عادية لان انتى ما اتخلقتيش عشان تكونى عادية

00:07:27.700 --> 00:07:30.100
تنامى وتلبسى وتاكلى وتشربي وبس

00:07:30.340 --> 00:07:38.900
جواكى امكانيات وجواكى حاجات لو عرفتى توظفيها صح وتوديها فين وترتقى بنفسك وتبقى احسن صورة من نفسك

00:07:39.020 --> 00:07:41.840
هايحبك ومش هايسيبك ابدا؟ ليه؟

00:07:42.040 --> 00:07:47.160
لان اللى ينطبق علينا كستات ينطبق على الرجالة بمعنى

00:07:47.160 --> 00:07:58.360
ان جوزك لما جه يتقدملك اللى عجبك فيه لو كانت اختياراتك صحيحة فى شريك حياتك ان هو يكون انسان طموح عنده طموح و عايز يعمل حاجة لبكرة

00:07:58.560 --> 00:08:04.360
مش عايش النهاردة زى بكرة زى بعده ..عنده plan فبردو نفس الكلام ينطبق عليه

00:08:04.680 --> 00:08:12.600
كل ما تبقى ست مختلفة..ست مش عادية عندك طموح عايزة تعملى عايزة تحققى وعايزة تسوى كل ما هايحبك وكل ما هايقرب منك اكتر

00:08:12.860 --> 00:08:23.560
وبردو مش عايزاكى تنسي ان الراجل بينجذب جدا جدا جدا نحو الست اللى عندها هدف ..الست الطموحة..الست اللى خلى بالك ..مش بتتكلم وبس

00:08:23.800 --> 00:08:31.160
امممم ..انا عايزة اعمل كذا..انا عايزة اخد الكورس الفلانى ههههههه ما انتى كل مرة بتقولى ولا بتاخدى ولا بتعملى يا شيخة بقى اقعدى

00:08:31.440 --> 00:08:39.420
لا...انتى ما بتتكلميش وبس..وريه ان انتى بتتكلمى وبتعملى ..او يستحسن ان انتى ما تتكلميش وابدأى وريه افعالك

00:08:39.660 --> 00:08:46.720
فهنا مادام ولادك كويسين ..بيتك كويس..انتى كويسة..وماشية فى اتجاه حلمك مش هايتكلم بالعكس هايفرح بيكى

00:08:46.960 --> 00:08:49.140
رقم 6 معانا النهاردة يا بنات

00:08:49.340 --> 00:08:59.660
من اكتر الحاجات اللى بتقرب بين اى اتنين متجوزين خصوصا بعد زحمة الجواز والخلفة والولاد والدربكة والمسئوليات وال بلا بلا بلا بلا كل ده

00:08:59.800 --> 00:09:04.840
ان انتو تكونوا محافظين على الكواليتى تايم بينكم

00:09:05.080 --> 00:09:15.600
فى وقت بتاعكم انتم بس..انتو اللى بتحددوه..فى نلس بتحب تخرج مرة كل اسبوع فى ناس مرة كل شهر..فى ناس كل يوم بعد ما الولاد يناموا

00:09:15.840 --> 00:09:26.160
طب احنا هنقعد نتكلم 10 دقايق..عملت ايه النهاردة؟يشربوا عصير..يتفرجوا على فيلم انتى الوحيدة اللى عارفة الوقت المناسب ليكى امتى انتى وجوزك

00:09:26.300 --> 00:09:35.260
حافظى على الوقت ده..لو جوزك ما يعرفش..ماتنتظريش منه دايما ان هو يعمل كل حاجة ..ابدأى انتى بتقديم ده..بس بردو ليها شرط

00:09:35.440 --> 00:09:46.680
ايه هو الشرط ده؟الشرط ان مش انتى دايما اللى بتكونى تقدمى العطاء على طبق من فضة مش انتى اللى كل مرة بتكونى بتحددى الوقت انتى اللى كل مرة بتبادرى

00:09:46.900 --> 00:09:51.940
انتى اللى كل مرة ..طب هنعمل ايه النهاردة كذا..هنتفرج على الفيلم ده..هنلعب بلاى ستيشن..هنكلم اهلنا

00:09:52.180 --> 00:10:03.640
لا..تعالى كده فى مرة من المرات اعملى نفسك نسيتى..اعملى نفسك تعبانة وشوفى رد فعله ايه؟عشان يعرف ان الجواز هات وخد عطاء

00:10:03.780 --> 00:10:17.340
الراجل بيهمل الست ..اللى حاطاه محور حياتها..بتدور فى فلكه..كنت فين بتعمل ايه..جاى منين وهتعمل النهاردة ايه بلا بلا بلا .....

00:10:17.620 --> 00:10:21.120
مكالمات ..اتصالات..مسدجات....لا هايهملك

00:10:21.340 --> 00:10:28.200
كنا اتكلمنا مع بعض فى فيديو اسمه ..كل ما تبقى متاحة للراجل اكتر كل ما بعد عنك اسرع

00:10:28.400 --> 00:10:37.060
وقلتلك ان من اكتر الحاجات اللى بتقرب جوزك ليكى ان انتى تكونى مشغولة مش حاطاه محور حياتك

00:10:37.240 --> 00:10:44.620
مشغولة بكاريرك..بمستقبلك..عايزة تعملى ايه..عايزة اشتغل..عايزة ادرس..عايزة اخد كورس الكلام ده كله..حتى بشكلك ..باهتمامك بنفسك

00:10:44.840 --> 00:10:52.260
اتأكدى وانتى بتنفذى النقطة دى ان انتى تحققى شرط مهم جدا جدا ..لو سمحتى ما تكذبيش

00:10:52.460 --> 00:10:58.460
لو سمحتى ما تعمليش اللى بيتقال فى السوشال ميديا ...الو الو انا مشغولة انا بتفرج على فيلم ...باى

00:10:58.700 --> 00:11:08.240
وتقفلى لا..ما تعمليش الكلام ده لانه بيحسس الراجل بحالة من عدم الامان معاكى انتى زومبى..بتظهرى وتختفى وتروحى وتيجى

00:11:08.480 --> 00:11:17.500
خليكى واضحة وصريحة ..كل ما هتنشغلى بنفسك اكتر ..خلينى كده اقولك قاعدة الشوق اللذيذ انا اللى مسمية القاعدة دى الحقيقة

00:11:17.760 --> 00:11:26.540
يعنى ايه؟يعنى كل ما انتى انشغلتى عنه اكتر انشغالات حقيقية مش بتكذبى  انتى مشغولة بشئ حقيقي

00:11:26.720 --> 00:11:39.900
كل ما هو بدأ يسأل..هى فين هى بتعمل ايه؟ ويبدأ يدور عليكى نفس الكلام هو كل ما بعد سنة انتى تبدأى تدورى عليه وبكده بتخلقى حالة من الشوق اللذيذ

00:11:40.140 --> 00:11:49.660
انشغلى بنفسك اوعى تقفى فى مكانك..لو اهملتى نفسك..جوزك هايهملك لو ما حطتيش نفسك اولوية..عمر ما جوزك او عمر ما اى انسان هايحطك اولوية

00:11:49.940 --> 00:11:56.560
وبكده يا بنات نكون عرفنا مع بعض اهم خطوات فى ازاى تخلى جوزك يحبك ويهتم بيكى تانى زى الاول

00:11:56.880 --> 00:12:03.780
ودلوقتى احب اقدملك دليلك المجانى علشان تعرفى علامات العلاقة الصحية ل 2020

00:12:04.000 --> 00:12:09.640
كل اللى انتى هتعمليه ان انتى هتنزلى وتدوسي على اللينك اللى فى صندوق الوصف وتدخلى اسمك وايميلك

00:12:09.860 --> 00:12:13.100
والدليل هايوصلك على الايميل مباشرة

00:12:13.260 --> 00:12:22.460
وطبعا لو عايزة تحققى اقصى استفادة من المحتوى اتاكدى ان انتى ترجعى لقايمة الجواز اللى انا عملتها وتشوفى كل الفيديوهات اللى فيها

00:12:22.700 --> 00:12:25.620
لان هتلاقيها بترد على اغلب اسالتك المتكررة

00:12:25.780 --> 00:12:32.120
وكمان لو حاية تنضمى لجروب بنات زيهم زيك بالظبط عندهم نفس الاهتمامات ونفس الدماغ ونفس الافكار

00:12:32.360 --> 00:12:39.800
اتاكدى ان انتى تنضمى لجروبى الخاص على الفيس بوك وعلى الانستجرام هتلاقى اللينكات فى صندوق الوصف

00:12:40.100 --> 00:12:47.940
وماتنسيش تكتبيلى ايه اكتر حاجة انتى استفدتيها من المحتوى وحسيتى انها مفيدة بالنسبة لك هستنى رايك فى التعليقات

00:12:48.200 --> 00:12:56.920
ودوسي اعجاب علشان اعرف ان الفيديو عجبك وهستناكم فى فيديو جديد على خير يا بنات باذن الله


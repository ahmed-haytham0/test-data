WEBVTT
Kind: captions
Language: ar

1
00:00:02.920 --> 00:00:04.280
إيجاد حجم أسطوانة.

2
00:00:05.280 --> 00:00:14.680
حاجات كتير في حياتنا على شكل أسطوانة، زيّ البرميل، وعلبة البطاطس، والبطارية.

3
00:00:15.960 --> 00:00:19.400
في الفيديو ده، هنعرف إزّاي نوجد حجم الأسطوانة.

4
00:00:20.720 --> 00:00:29.800
الأسطوانة شكل ثلاثي الأبعاد، له قاعدتين دائريتين، وله ارتفاع.

5
00:00:30.800 --> 00:00:35.240
لو فرضنا إن عندنا أسطوانة مليانة مكعّبات بالشكل ده.

6
00:00:36.120 --> 00:00:43.960
عدد المكعبات اللي بتشغّل الأسطوانة هو الحجم، واللي بنسمّيها عدد الوحدات المكعّبة.

7
00:00:44.720 --> 00:00:52.240
يبقى لو إحنا عاوزين نعرف حجم أيّ أسطوانة، بنشوف الأسطوانة دي بتشغل كام وحدة مكعّبة.

8
00:00:52.960 --> 00:00:58.240
وعدد الوحدات المكعّبة دي هو حجم الأسطوانة.

9
00:00:59.280 --> 00:01:07.760
طيب علشان نعرف عدد الوحدات المكعّبة الموجودة في أسطوانة زيّ دي، قدامنا طريقتين؛ أول طريقة هي العدّ.

10
00:01:08.240 --> 00:01:13.240
وهي إننا نشوف الأسطوانة فيها كام مكعَّب من خلال عدّهم.

11
00:01:14.400 --> 00:01:22.240
ودي طريقة صعبة، وفي بعض الأحيان كمان مش ممكِنة؛ علشان مش دايمًا الأسطوانة اللي بتجيلنا بتكون مقسّمة لمكعّبات.

12
00:01:23.320 --> 00:01:25.600
تاني طريقة هي استخدام قانون.

13
00:01:26.640 --> 00:01:28.680
وده اللي إحنا هنعرفه في الفيديو ده.

14
00:01:28.960 --> 00:01:40.440
هنستنتج قانون حجم الأسطوانة، بحيث لمّا تجيلنا أيّ أسطوانة نكتب قانون الحجم بتاعها، ونحلّها، ونحسب حجمها بسهولة جدًّا.

15
00:01:41.600 --> 00:01:49.160
يبقى إحنا دلوقتي هنعرف عدد المكعبات الكلّي الموجود في أسطوانة باستخدام قانون.

16
00:01:50.200 --> 00:01:55.160
لو بصّينا على قاعدة الأسطوانة، هنلاقي فيها وحدات مكعّبة بالشكل ده.

17
00:01:56.400 --> 00:02:03.120
لو فرضنا مثلًا إن عددهم خمسة وتلاتين مكعّب أو خمسة وتلاتين وحدة مكعّبة.

18
00:02:04.400 --> 00:02:15.360
وفرضنا إن الأسطوانة دي متقسّمة لخمس طبقات أو خمس أدوار من صفّ المكعبات أو الوحدات المكعّبة الموجودة في القاعدة.

19
00:02:16.640 --> 00:02:21.600
وإحنا قلنا: إن الطبقة الواحدة فيها خمسة وتلاتين وحدة مكعّبة.

20
00:02:22.680 --> 00:02:38.520
فلو ضربنا الخمسة وتلاتين وحدة مكعّبة في الخمسة، اللي هو عدد الطبقات الكلّي اللي موجود في الأسطوانة، هتساوي مية خمسة وسبعين وحدة مكعّبة.

21
00:02:40.400 --> 00:02:44.800
يبقى حجم الأسطوانة بيساوي مية خمسة وسبعين وحدة مكعّبة.

22
00:02:46.120 --> 00:02:56.440
طيب لو جينا نفكّر أكتر في اللي إحنا كتبناه، ونحلّله، هنلاقي إن الخمسة وتلاتين هي مساحة القاعدة.

23
00:02:57.720 --> 00:03:09.040
أمَّا الخمسة، هي عدد الطبقات اللي بتكوّن الأسطوانة، يعني ارتفاع الأسطوانة.

24
00:03:10.120 --> 00:03:13.640
والقانون ده هو قانون حجم الأسطوانة.

25
00:03:14.800 --> 00:03:19.520
يبقى حجم أيّ أسطوانة بيساوي مساحة القاعدة في الارتفاع.

26
00:03:20.640 --> 00:03:31.240
والمساحة بتتحسب بالوحدة المربعة، زيّ مثلًا السنتيمتر مربع، أو الملليمتر مربع، أو المتر مربع، أو أيّ وحدة مربعة.

27
00:03:32.400 --> 00:03:34.080
أمَّا الارتفاع، فهو طول.

28
00:03:35.280 --> 00:03:39.840
يعني بنحسبه بالسنتيمتر أو بالمتر أو بالملليمتر إلى آخره.

29
00:03:40.880 --> 00:03:46.880
فلو ضربنا السنتيمتر مربع في السنتيمتر هيساوي سنتيمتر مكعَّب.

30
00:03:47.880 --> 00:03:52.800
يبقى حجم الأسطوانة بنميّزه بالوحدات المكعّبة.

31
00:03:54.000 --> 00:03:55.240
ده بالنسبة للوحدات.

32
00:03:56.400 --> 00:04:02.440
لو جينا نفسّر القانون ده أكتر، هنلاقي إن مساحة القاعدة هي مساحة دايرة.

33
00:04:03.440 --> 00:04:11.480
ومساحة الدايرة تساوي 𝜋 في نق تربيع في الارتفاع.

34
00:04:11.480 --> 00:04:23.560
يبقى ده آخر شكل وصلنا له لقانون حجم الأسطوانة: حجم الأسطوانة يساوي 𝜋 في نق تربيع في الارتفاع.

35
00:04:24.280 --> 00:04:27.400
والارتفاع ده هو ارتفاع الأسطوانة.

36
00:04:29.200 --> 00:04:32.640
دلوقتي هناخد مثالين كتطبيق على القانون ده.

37
00:04:33.960 --> 00:04:42.040
أسطوانة نصّ قطرها خمسة سنتيمتر، وارتفاعها تمنية وتلاتة من عشرة سنتيمتر.

38
00:04:42.720 --> 00:04:43.440
أوجد حجمها.

39
00:04:44.320 --> 00:04:47.360
هنكتب قانون حجم الأسطوانة، ونعوّض فيه.

40
00:04:48.320 --> 00:04:52.800
حجم الأسطوانة يساوي 𝜋 نق تربيع في الارتفاع.

41
00:04:53.720 --> 00:04:55.880
نكتب يساوي تحت يساوي.

42
00:04:57.320 --> 00:05:10.160
وَ 𝜋، وَ نق بتساوي خمسة سنتيمتر، يبقى خمسة سنتيمتر الكل تربيع، في … الارتفاع تمنية وتلاتة من عشرة.

43
00:05:12.280 --> 00:05:24.520
ونحسبها على الآلة الحاسبة، هنلاقي الناتج يساوي تقريبًا ستمية واحد وخمسين وتسعة من عشرة سنتيمتر مكعب.

44
00:05:25.760 --> 00:05:27.720
ويبقى ده هو حجم الأسطوانة.

45
00:05:28.640 --> 00:05:35.200
ممكن في نفس المثال ده، نلاقي مكتوب: أسطوانة قطرها عشرة سنتيمتر.

46
00:05:36.000 --> 00:05:42.280
لو لقينا حاجة بالشكل ده، فإحنا بنستنتج إن نصّ قطرها خمسة سنتيمتر.

47
00:05:43.640 --> 00:05:50.440
فلو جالنا قطر أسطوانة مش نصّ قطر أسطوانة، بنقسم القطر على الاتنين.

48
00:05:51.760 --> 00:05:57.440
عندنا مجموعة عملات معدنية مرتّبة على شكل أسطوانة، زيّ اللي في الصورة.

49
00:05:58.720 --> 00:06:01.400
قطرها يساوي تلات وحدات.

50
00:06:02.560 --> 00:06:09.560
يبقى نصّ قطرها يساوي واحد ونصّ وحدة، اللي هي نصّ القطر، أو نصّ التلاتة.

51
00:06:10.560 --> 00:06:12.360
وارتفاعها سبع وحدات.

52
00:06:12.640 --> 00:06:20.680
فنكتب قانون حجم الأسطوانة: 𝜋 نق تربيع في الارتفاع.

53
00:06:20.680 --> 00:06:27.880
𝜋 في نق تربيع، اللي هي واحد ونصّ الكل تربيع، في … الارتفاع سبعة.

54
00:06:28.960 --> 00:06:37.720
هتساوي تقريبًا تسعة وأربعين وحدة مكعّبة.

55
00:06:42.080 --> 00:06:44.360
ويبقى ده حجم الأسطوانة المطلوب.

56
00:06:45.360 --> 00:06:50.080
وبكده في الفيديو ده، نكون عرفنا يعني إيه حجم أسطوانة.

57
00:06:51.200 --> 00:06:54.600
وإزّاي نحسبه باستخدام قانون حجم الأسطوانة.


WEBVTT
Kind: captions
Language: ar

00:00:00.180 --> 00:00:07.440
أنا الدكتور سامح علام أستاذ أمراض القلب المتفرغ بكلية الطب جامعة الأزهر

00:00:07.780 --> 00:00:16.680
أنا أصلًا من أبناء المنوفية, أخذت ثانوية عامة من مدرسة قويسنا الثانوية و التحقت بكلية طب الأزهر

00:00:16.780 --> 00:00:21.640
و طلعت من الأوائل, و اتعينت معيد في كلية طب جامعة الأزهر

00:00:21.820 --> 00:00:27.060
خلصت الماجستير بتاعي و سافرت إنجلترا في بعثة للدكتوراة

00:00:27.260 --> 00:00:34.760
و حصلت على الدكتوراة من المستشفى الملكي لجامعة جلاسكو في اسكتلندا.

00:00:35.000 --> 00:00:41.820
كان موضوع البحث اللي أنا كنت رايحله, كان موضوع مهم جدًأ جدًا في حينها, سنة 1984

00:00:41.820 --> 00:00:45.180
كان لسا الموجات الصوتية و الإيكو و الحاجات دي طالعة جديد

00:00:45.360 --> 00:00:58.960
و كانت القسطرة هي الأساس, فكنا بنشوف هل تقييم مرضى القلب بالإيكو و الموجات الصوتية دي يغني عن القسطرة و لا لأ؟ فكنت كل مرضاي بعملهم موجات صوتية و قسطرة…

00:00:59.700 --> 00:01:06.260
و الحقيقة إن دي كانت بداية خبرتي في عمل القسطرة من سنة 84 في إنجلترا

00:01:06.780 --> 00:01:17.400
نقلتي من القاهرة إلى اسكتلندا الحقيقة كانت نقلة حضارية مهمة جدًا جدًا و أثرت في نمط حياتي و نظام حياتي

00:01:17.420 --> 00:01:21.220
اتعلمت كويس أوي في إنجلترا يعني إيه طب ؟

00:01:21.820 --> 00:01:27.900
و يعني إيه مريض ؟ يعني إيه ممارسة المهنة ؟ يعني إيه أصول المهنة الحقيقة ؟

00:01:28.300 --> 00:01:34.460
و لما بدأت أتعلم القسطرة هناك اتعلمتها على أساس قوي أوي أوي أوي

00:01:34.800 --> 00:01:48.400
و اكتشفت إن الناس دي تقدمها العلمي بيعتمد أساسًا على إن فيه أسس لكل علم لا بد و أن يطلع عليها الإنسان قبل ما يدخل و يمارس هذه المهنة.

00:01:48.760 --> 00:01:58.840
أنا اللي اتعلمته في قسطرة القلب سنة 1984 في اسكتلندا هو اللي أنا بطبقه النهاردة و هو اللي أنا عايش عليه النهاردة,

00:01:59.160 --> 00:02:06.240
وهو اللي حققلي النجاح في هذا المجال النهاردة, هو اللي خرج من تحت إيدي عشرات و مئات

00:02:06.240 --> 00:02:15.720
من شباب الأطباء اللي يقودوا مهنة الطب في العالم العربي كله و أنا سعيد جدًا جدًا بيهم.

00:02:15.820 --> 00:02:20.420
بعد ما رجعت من إنجلترا كملت المسيرة بتاعتي

00:02:20.420 --> 00:02:34.240
خلصت المدرس و اترقيت إلى أستاذ مساعد, و بعدين اترقيت إلى أستاذ و بعدين طلعت معاش, و أنا حاليًا أستاذ متفرغ في كلية الطب.

00:02:34.640 --> 00:02:42.800
ما زلت أمارس المهنة بتاعتي, و مازلت أجتهد في إن أنا أؤديها و أقدمها و أعلم فيها.

00:02:43.980 --> 00:02:50.220
و الحقيقة الأسس العلمية المهمة اللي أنا اتعلمتها و بنيت عليها دي,

00:02:50.560 --> 00:03:02.220
هي دي اللي أتاحت ليا فرصة إن أنا أكون طبيب قلب عنده قدر من الخبرة يضمن الأمان لممارسة المهنة بتاعته لمرضاه.

00:03:02.460 --> 00:03:07.240
و دي الحقيقة النصيحة اللي أنا عايز أقولها لكل شباب الأطباء

00:03:07.240 --> 00:03:10.060
لو معانا شباب أطباء على الصفحة

00:03:10.640 --> 00:03:20.360
إتعلم أصول المهنة كويس و إدرس ال Basics بتاعت المهنة بتاعتك كويس, دي اللي هتخليك طبيب ناجح, هتخليك طبيب مشهور

00:03:20.880 --> 00:03:28.600
هتخليك طبيب بتؤدي مهنتك بأكبر قدر ممكن من النجاح و بأقل قدر ممكن من الإخفاق.

00:03:28.940 --> 00:03:38.740
دي نبذة مختصرة و اللي عاوز يعرف أكتر بقى يدخل على اليوتيوب ويشوف حدوتات سامح علام و حياة سامح علام.


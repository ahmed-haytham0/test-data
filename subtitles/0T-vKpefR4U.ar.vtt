WEBVTT
Kind: captions
Language: ar

00:00:00.347 --> 00:00:14.597
من الحاجات الشائعة في العيادات هبوط الضغط و انخفاض الضغط و ده عرض شائع و مشكله شائعه خاصة في وسط البنات و خاصة وسط صغار السن

00:00:14.735 --> 00:00:17.461
بيبقى ضغطهم واطي، بيشعروا بأيه؟

00:00:17.556 --> 00:00:24.622
بيشعروا بدوخه و زغلله و اعياء شديد جدا جدا مع المشي على وسط النهار

00:00:24.622 --> 00:00:32.827
تبقى البنت صاحية كويسة و على وسط النهار كدة و هي في المحاضرة بتاعتها و عي في المدرج تحس بهبوط شديد و مش قادرة تكمل المحاضرة بتاعتها

00:00:32.827 --> 00:00:36.730
وتبدأ تهبط و عايزه تقعد و ممكن تروح في النوم و هي قاعدة

00:00:36.817 --> 00:00:43.587
بعض الناس الضغط بتاعهم واطي و هما قاعدين بيبقى كويس اوي اوي اوي اول ما يجي يقفوا تلاقي الضغط وطي

00:00:43.587 --> 00:00:56.871
لأن الدورة الدموية نزلت في الرجلين، قلت في المخ مع الوقوف المفاجئ، يحصل زغلله و دوخة و جايز الدنيا تصفر كده في عنيك لمدة ثواني او دقيقة او حاجه

00:00:56.949 --> 00:01:06.999
بعض الناس يكون لدرجة انهم يقعوا، ينخفض الضغط و يقل الضغط في الدورة الدمويه في المخ لدرجة ان واحد ممكن لو قام فجأة يصلي الجمعة

00:01:07.077 --> 00:01:16.473
قاعد يسمع الخطبة و الإمام اقام الصلاة و قايم يفوم يصلي يحس بدوخة يقوم واقع في الأرض تاني فده بيبقى بسبب انخفاض ضغط الدم

00:01:16.577 --> 00:01:27.645
في اسباب لإنخفاض ضغط الدم اهمها ان الأنسان مبيشربش سوايل كتير او بيعرق و ماشي في الحر و عرق شديد جدا جدا و مبيعوضش السوائل بتاعته

00:01:27.714 --> 00:01:37.925
او بياخد ادوية بتوسع الشرايين او ادوية تخسيس بتخسس الجسم و بتأدي الي انخفاض شديد في ضغط الدم و تعمل هبوط للإنسان

00:01:38.037 --> 00:01:39.777
العلاج ايه يا جماعه؟

00:01:39.918 --> 00:01:48.965
العلاج ان انا اروح للدكتور يقسيلي الضغط وانا نايم و وانا قاعد و وانا واقف و يشوف الضغط بتاعي ايه

00:01:49.060 --> 00:01:57.223
اقوله على كل الأدوية اللي باخدها، ادوية خسية ادوية معدة ادوية صداع ادوية ركب ادوية مصران ادوية مرارة

00:01:57.303 --> 00:02:07.765
اقول للدكتور على كل الدواء اللي انا باخده لأن في بعض الأحيان بيبقى انخفاض الضغط ده هو نتيجة الأدويه اللي احنا بناخدها لأي مرض اخر خارج القلب

00:02:07.877 --> 00:02:15.868
 طيب لو الدكتور قالي انتي عندك ضغط واطي و عايزه ميجيليش الدوخة و الأعياء بتاعي ده اعمل ايه؟

00:02:15.937 --> 00:02:30.388
اول حاجه نتجنب الشمس و العرق والمجهود في اثناء الجو الحار نحاول قدر الامكان اننا نتجنب القصة دي كل واحدة تحط في الشنطة بتاعتها ازازة مايه

00:02:30.492 --> 00:02:41.804
كل ما تفتخ الشنطه عشان تعمل حاجه تشرب مايه يبقى بتشرب مايه يعني ايه؟ يعني بتعوض السوائل اللي هي فقدتها مع العرق او مع الحر و بناء عليه متقلش السوائل في الجسم

00:02:41.907 --> 00:02:56.668
و قد يحتاج العلاج ان احنا ناخد بعض الأدويه بجرعات مختلفه سواء نقط او اقراص، الجرعه كام و نوع الدوا ايه  هيعتمد على الحاله و هيعتمد على تقدير الدكتور

00:02:56.763 --> 00:03:00.847
فبلاش نجتهد برضو وناخد ادوية تعلي الضغط من نفسنا 

00:03:00.942 --> 00:03:17.139
معظم الحاجات ... معظم الأحيان بيبقى انخفاض الضغط نتيجة ادوية و نتيجة سوائل، مع التدريب و التمرين و الرياضه و المشي و تنشيط الدورة الدموية و كثرة السوائل و الأكل على فترات متقاربة

00:03:17.208 --> 00:03:25.041
و الاكثار من الخضار و الفاكهه كتير و تجنب المأكولات المحفوظة جايز يحسن الضغط و يبقى كويس اوي

00:03:25.257 --> 00:03:36.937
من المفاهيم الصحية الخاطئه في انخفاض الضغط، اللي يقولك انا لقيت ضغطي واطي فقولت اشرب فنجان قهوة او اشرب كوباية نسكافية عشان تفوقني و تعملي مفهوم صحي خاطئ،

00:03:37.015 --> 00:03:52.509
النسكافيه مش هيعليلك الضغط، هيعملك اسراع في نظم القلب و اسراع نظم القلب ده هو اصلا القلب مع انخفاض الضغط بيدق اكتر و اكتر ففمكن يزودلك القصه و يتعبك اكتر مما يفيد 

00:03:52.578 --> 00:04:02.345
فأرجوكوا بلاش الاجتهاد في الحكايه دي نراجع دكتور،. نحكيلة بالتفصيل على كل اللي بيحصل يا يقيسلنا الضغط و احنا نايمين و احنا قاعدين و احنا واقفين

00:04:02.440 --> 00:04:15.147
نقوله على كل نمط حياتنا ايه و على كل الأدويه اللي احنا بناخدها ايه و بعدين الدكتور يقررلنا ايه العلاج المناسب و متنسوش السوائل و الخضار و الفاكهة

00:04:15.285 --> 00:04:16.904
و الف سلامه على حضراتكم


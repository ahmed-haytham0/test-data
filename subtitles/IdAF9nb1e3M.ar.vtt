WEBVTT
Kind: captions
Language: ar

00:01:03.205 --> 00:01:05.760
السلام عليكم ورحمة الله وبركاته

00:01:05.816 --> 00:01:09.546
سنة  ٢٠٠٨ تقريباً اتعزمت 
في بيت أحد الأغنياء

00:01:09.594 --> 00:01:11.554
 في كمباوند في القاهرة الجديدة

00:01:11.570 --> 00:01:13.570
شهير بأنه كمباوند الأغنياء يعني جدا

00:01:13.803 --> 00:01:18.003
 و كان بالفعل فيه ناس كتير من علية القوم
و معاهم زوجاتهم و أطفالهم

00:01:18.259 --> 00:01:19.300
 بس الملحوظة اللي لاحظتها

00:01:19.325 --> 00:01:21.289
هو أن فيه أجانب كثير في العزومة

00:01:21.429 --> 00:01:23.500
 و كان معظمهم آسيويين

00:01:23.516 --> 00:01:24.524
مش فاهم ليه

00:01:24.570 --> 00:01:26.490
فميلت كده على اللي قاعد جنبي
 و سألته

00:01:26.515 --> 00:01:29.243
 هو صاحب البيت بيشتغل في سفارة كوريا
ولا حاجة

00:01:29.419 --> 00:01:31.019
 قال لي لأ دول مش معازيم

00:01:31.185 --> 00:01:32.717
قلت له أومال دول جايين ليه

00:01:32.836 --> 00:01:36.439
 قال لي دول بيشتغلوا مربيات للأطفال
بتوع المعازيم

00:01:36.511 --> 00:01:39.472
و راح نده على ابنه الصغير
 علي تعال سلّم على عمو

00:01:39.544 --> 00:01:43.074
 فجه ولد صغير ٦-٧ سنين كده جميل
 لابس حلو قوي

00:01:43.086 --> 00:01:48.332
و في إيده آيباد ووراه واحدة
من المربيات الآسيويات دول

00:01:48.545 --> 00:01:49.630
سلمت على الولد و بوسته

00:01:49.655 --> 00:01:51.440
قال لي لازم تشوف أخته الصغيرة كمان

00:01:51.448 --> 00:01:52.981
 و نادى يا نورهان تعالي

00:01:53.043 --> 00:01:55.672
جت بنوتة جميلة سنها مايزيدش
عن ٤-٥ سنين

00:01:55.689 --> 00:01:59.339
 و معاها آيباد تاني و مربية آسيوية تانية

00:01:59.506 --> 00:02:02.823
 قلت له أنت ما شاء ﷲ عليك
يعني عندك طفلين بس

00:02:02.975 --> 00:02:05.085
  أنا طبعا
مش قادر أسأل عن عدد المربيات

00:02:05.125 --> 00:02:07.392
فبسأل عن عدد الأطفال
عشان اعرف عدد المربيات

00:02:07.763 --> 00:02:11.858
 قال آه طفلين
و كل طفل له المربية الفلبينية بتاعته

00:02:12.128 --> 00:02:15.093
 أنا عندي لو طفل
 وقّع حاجة في الأرض

00:02:15.117 --> 00:02:16.648
 مش بيوطي يجيبها

00:02:16.792 --> 00:02:19.133
فيه واحدة بتشتغل
تجيب اللي وقع منه

00:02:19.284 --> 00:02:20.596
قلت له يا سلام
على التربية

00:02:20.684 --> 00:02:22.945
قال لي طبعا
تربية الأطفال هي أهم حاجة

00:02:22.970 --> 00:02:24.155
 دول مستقبل البلد

00:02:24.343 --> 00:02:26.961
قلت له تصدق أنا كده اطمنت جداً
على مستقبل البلد

00:02:27.041 --> 00:02:29.617
 واضح أنك مهتم بتربية الأطفال جدا

00:02:29.768 --> 00:02:32.664
يا ترى بتقرأ في التربية
 قال لي آه طبعا طبعا

00:02:32.720 --> 00:02:33.854
قلت له بتقرأ لمين

00:02:34.212 --> 00:02:37.612
 قال لأ  أنا مش فاكر أسماء يعني
 أصل الاسماء بتروح مني

00:02:37.715 --> 00:02:40.746
 قلت له طيب
 أنا هنصحك بقراءة كتاب

00:02:40.842 --> 00:02:44.812
 هكذا ربانا جدي علي الطنطاوي

00:02:45.391 --> 00:02:49.535
للكاتبة عابدة العظم
 حفيدة الشيخ علي الطنطاوي

00:02:49.703 --> 00:02:51.236
طبعا من يقرأ هذا الكتاب

00:02:51.290 --> 00:02:56.625
سيدرك أننا محتاجين نربي
الآباء و الأمهات أولا قبل تربية الأولاد

00:02:56.729 --> 00:03:00.823
لأنهم للأسف عامل أساسي
من عوامل الإفساد

00:03:00.927 --> 00:03:06.714
 يعني الولد ...لو يتيم الاب و الام
في احتمال يطلع متربي أكتر

00:03:06.872 --> 00:03:09.402
المهم الشيخ علي الطنطاوي
طبعاً احنا

00:03:09.450 --> 00:03:13.014
الناس اللي ما تعرفوش
لازم تعرف ان هو عالم عظيم

00:03:13.110 --> 00:03:15.110
من علماء الشام
رحمة الله عليه

00:03:15.142 --> 00:03:20.054
و كان يلقب بأديب العلماء
و عالم الأدباء

00:03:20.356 --> 00:03:22.290
 لطشت كتاب حفيدته عابدة العظم

00:03:22.340 --> 00:03:26.347
من بيت أخويا الدكتور طارق أبو غزالة
اللي حكيت لكم عليه قبل كده

00:03:26.434 --> 00:03:27.783
 لما كنت في أمريكا

00:03:27.935 --> 00:03:31.909
و قرأت الكتاب ده
 و ترك فيّ أثر كبير جدا

00:03:31.997 --> 00:03:36.139
فهمت كيف تكون التربية الإيجابية
 بدون تلقين

00:03:36.243 --> 00:03:39.748
بدون عقاب بدون مكافآت
بدون إغراءات

00:03:39.923 --> 00:03:42.915
 بالقدوة و بالطرق العملية

00:03:43.098 --> 00:03:44.637
 تقول الكاتبة

00:03:45.368 --> 00:03:49.746
أن جدها الشيخ علي الطنطاوي
كان يجمع أحفاده الصغار

00:03:49.874 --> 00:03:52.080
و يجلسهم في دائرة

00:03:52.279 --> 00:03:54.145
ويقعد معاهم في الدايرة دي

00:03:54.237 --> 00:03:56.459
و يأتي بقلم وورقة

00:03:56.602 --> 00:03:58.824
 و يقول لهم
 يلا يا أولاد

00:03:58.919 --> 00:04:00.832
قولوا لجدو 
عيوبه ايه

00:04:00.857 --> 00:04:02.388
يالله كل واحد يقول عيب

00:04:02.727 --> 00:04:05.206
ويجلس جلسة الاستعداد للكتابة كده

00:04:05.307 --> 00:04:06.373
فهم يستغربوا

00:04:06.704 --> 00:04:07.925
 فيقول لهم إيه
في ايه

00:04:08.084 --> 00:04:10.521
هو مافيش حاجة بتضايقكم
 في جدو خالص

00:04:10.569 --> 00:04:11.569
جدو ما فيش فيه عيوب

00:04:11.887 --> 00:04:15.275
 قولوا لي عيوبي
علشان أحسنها وأصلحها

00:04:15.315 --> 00:04:19.029
امال ازاي هاعرف عيوبي
غير لو انتوا قلتوا لي على عيوبي

00:04:19.347 --> 00:04:22.585
فيبدأوا يقولوا له
كل واحد يقول له عيب من عيوبه هو يبتسم ويكتب

00:04:22.632 --> 00:04:24.894
 يبتسم ويتقبل ويكتب

00:04:25.188 --> 00:04:27.085
قالت فلما كبرنا جميعاً

00:04:27.156 --> 00:04:29.624
أصبحنا من الذين لا يضايقهم النقد

00:04:29.855 --> 00:04:35.237
بل يبحثون عن النقد عشان يجدوا عيوبهم
 و يحسنوا من أنفسهم

00:04:35.555 --> 00:04:38.578
 ما كانش ممكن يتربى الأطفال كده

00:04:38.610 --> 00:04:39.880
على هذا الطبع

00:04:40.007 --> 00:04:41.740
 إلا ان مربيهم
متخلق به

00:04:41.951 --> 00:04:44.086
متخلق بهذا الطبع

00:04:44.507 --> 00:04:45.681
بهذا الخلق

00:04:45.991 --> 00:04:47.832
 يقول النبي ﷺ

00:04:48.110 --> 00:04:50.998
المؤمن مرآة آخيه

00:04:51.443 --> 00:04:53.643
يعني المؤمن مراية لأخوه

00:04:53.943 --> 00:04:55.451
هو أنت بتشوف إيه في المرايا ؟

00:04:56.265 --> 00:04:57.907
بعضكم بيقول
بشوف نفسي

00:04:57.932 --> 00:05:00.034
لا يا حبيبي
انت مش بتشوف نفسك

00:05:00.312 --> 00:05:05.942
لو عايز تشوف نفسك طلع صورة لنفسك
من المحفظة او عالموبايل واتفرج عليها

00:05:06.101 --> 00:05:09.899
 أنت بتنظر في المراية
كي ترى عيوبك

00:05:10.098 --> 00:05:12.812
وبعدين تبدأ تحسّن عيوبك

00:05:12.860 --> 00:05:16.029
تصلّح العيوب
 القابلة للإصلاح

00:05:16.077 --> 00:05:19.601
الشعر ده محتاج يتصلح
الياقة محتاجة تتعدل

00:05:19.784 --> 00:05:23.739
 حتى تبقى العيوب الغير قابلة للإصلاح

00:05:23.938 --> 00:05:25.906
فتترك المراية و تذهب

00:05:25.973 --> 00:05:29.709
المؤمن مرأة أخيه يعني ينصح أخيه

00:05:29.799 --> 00:05:31.561
يدله على عيوبه

00:05:31.656 --> 00:05:34.915
وعلى مزاياه أيضا 
ما انت في المراية بتشوف مزاياك برضه

00:05:35.075 --> 00:05:37.630
لولا أن الشيخ متربي على هذا الخلق

00:05:37.661 --> 00:05:41.280
 ما كان يمكن أن
ينقله لأولاده و أحفاده

00:05:41.328 --> 00:05:43.840
لأن فاقد الشيء لا يعطيه

00:05:43.975 --> 00:05:48.086
من التدريبات أيضا اللي
ذكرتها الكاتبة في كتابها ده

00:05:48.229 --> 00:05:54.405
هي أنه كان الشيخ علي الطنطاوي
بيجيب مثلاً قطعة شوكولاتة كبيرة

00:05:54.485 --> 00:05:59.841
ثم يقطعها إلى قطع صغيرة متساوية
مربعات كده

00:06:00.556 --> 00:06:02.356
وكلها قد بعض

00:06:02.655 --> 00:06:04.011
فيجعلها

00:06:04.036 --> 00:06:06.528
 واحدة منهم
يعني يجي على قطعة واحدة

00:06:06.536 --> 00:06:09.972
يجعلها أكبر بطريقة واضحة جداً 
من باقي القطع

00:06:10.060 --> 00:06:11.685
قدهم
الضعف مثلاُ

00:06:12.147 --> 00:06:14.964
ثم يبدأ يقدّم الشوكولاتة لأحفاده

00:06:15.212 --> 00:06:18.850
 يللا يا اولاد كل واحد ياخد قطعة شوكولاته واحدة

00:06:19.268 --> 00:06:20.649
 فلو واحد منهم إيده

00:06:20.776 --> 00:06:22.976
اتمدت للقطعة الكبيرة

00:06:23.087 --> 00:06:26.912
ينظر له في عينه
نظرة لوم وعتاب

00:06:27.071 --> 00:06:28.538
وكأنه بيقول له

00:06:28.571 --> 00:06:30.971
أنت فعلا
هتاخد القطعة الكبيرة لنفسك

00:06:31.519 --> 00:06:33.585
فالطفل يتركها و ياخد قطعة عادية

00:06:34.011 --> 00:06:36.121
كده علمهم
 خلق إسلامي

00:06:36.360 --> 00:06:37.042
 و هو

00:06:37.328 --> 00:06:41.540
 ألا يكون المرء متميزا على أقرانه

00:06:42.096 --> 00:06:44.809
أنا فاكر لما رحت الحج
في إحدى السنوات

99:59:59.999 --> 199:53:18.089
الإقامة في منى في الخيام

00:06:44.842 --> 00:06:50.406
 و كانت الاقامة في منى في خيام شاقة جدا
 و الأرض ناشفة جداً

00:06:50.764 --> 00:06:55.741
 كنا حوالي ٨ أفراد في الخيمة
 كلهم شيوخ و  أنا الشاب الوحيد

00:06:56.003 --> 00:06:58.404
 ثم واحد عدى علينا في الخيمة

00:06:58.468 --> 00:07:04.032
و أعطانا مرتبة سفنج زيادة
مش محتاجنها في الخيمة اللي جنبنا

00:07:04.119 --> 00:07:08.897
فوضعوا المرتبه دي على الأرض
و كلهم نايمين على الأرض الناشفة

00:07:09.064 --> 00:07:12.889
فسألتهم هو ليه ماحدش
راضي يستعملها  مع أنهم كبار سن

00:07:13.009 --> 00:07:18.474
 فالشيخ اللي معانا قال لي
لأنه لا يصح أن يتميز المرء على أقرانه

00:07:18.578 --> 00:07:22.824
لما يكون فيه ٨ مراتب
 هنبقى نستعملهم

00:07:23.024 --> 00:07:24.650
 كلام مذهل الحقيقة

00:07:24.794 --> 00:07:27.730
و الشيطان بيفضل يلعب في دماغ الإنسان
و يقول له مش خسارة

00:07:27.755 --> 00:07:29.341
هو الشيطان كان قاعد يقول لي

00:07:29.341 --> 00:07:31.475
ياعم خسارة
 ماحدش مستخدمها

00:07:31.474 --> 00:07:33.316
طب نام انت عليها

00:07:34.014 --> 00:07:36.696
كده في مرتبه
 ما حدش مستفيد منها

00:07:37.303 --> 00:07:40.478
المهم
دي خلق ... دي أخلاق إسلامية

00:07:40.763 --> 00:07:42.740
وربنا سبحانه وتعالى

00:07:42.810 --> 00:07:47.302
يعني..قال للرسول عليه الصلاة والسلام
وإنك لعلى خلق عظيم

00:07:47.535 --> 00:07:51.829
والرسول صلى الله عليه وسلم وصف نفسه
إنما بعثت لأتمم مكارم الأخلاق

00:07:51.964 --> 00:07:55.234
الأخلاق ديه يجب أنها تنتقل
 من جيل إلى جيل

00:07:55.432 --> 00:07:57.464
نرجع تاني لكتاب الشيخ علي الطنطاوي

00:07:57.581 --> 00:08:00.914
 الكاتبة تكلمت عن حاجة اسمها
 القطعة المقدسة

00:08:01.018 --> 00:08:04.098
و هي قطعة أخيرة دايما من أي شى ء

00:08:04.170 --> 00:08:09.026
 آخر برتقالة أخر تفاحة
 آخر موزة أخر قطعة شوكولاتة

00:08:09.074 --> 00:08:10.415
 القطعة الأخيرة ديه

00:08:10.503 --> 00:08:13.992
كان الأطفال يطلقوا عليها
 القطعة المقدسة

00:08:14.001 --> 00:08:16.278
لأنها تبقى إلى ما لا نهاية

00:08:16.397 --> 00:08:18.849
لا أحد يمد يده إليها

00:08:19.001 --> 00:08:21.365
لأنه يفكر

00:08:21.477 --> 00:08:24.398
 ربما أخي أو أختي

00:08:24.659 --> 00:08:26.556
يريدوا هذه القطعة

00:08:26.747 --> 00:08:28.254
فيؤثر

00:08:28.310 --> 00:08:29.556
على نفسه

00:08:29.699 --> 00:08:32.286
طبعاً لما يبقى في موز تاني هيجي
القطعة ديه هتتاكل

00:08:32.311 --> 00:08:34.246
أو برتقال تاني يجي
القعطعة ديه هتتاكل

00:08:34.270 --> 00:08:34.834
لكن

00:08:34.930 --> 00:08:37.041
طول ما هي وحيدة
تترك

00:08:37.065 --> 00:08:39.716
وكل واحد يؤثر بها الآخرين على نفسه

00:08:39.843 --> 00:08:40.843
 خدوا بالكم

00:08:40.890 --> 00:08:44.092
الأخلاق ديه بتنتهي الآن
من العالم

00:08:44.187 --> 00:08:48.228
اللي يتخلق بالأخلاق ديه النهارده
بيتقال عليه متخلف و غريب

00:08:48.387 --> 00:08:51.125
و لكن طوبى للغرباء

00:08:51.387 --> 00:08:54.310
الأن الأنانية هي التي تعلّم للأطفال

00:08:54.413 --> 00:08:55.413
و ليس الإيثار

00:08:55.699 --> 00:08:59.167
الآن حب الذات هو الذي يعلّم للأطفال

00:08:59.239 --> 00:09:00.894
 و ليس إنكار الذات

00:09:01.037 --> 00:09:04.743
هذه القيم يجب أن نحافظ عليها
و بأي ثمن

99:59:59.999 --> 199:50:56.285
 اقضوا وقت

00:09:04.913 --> 00:09:08.751
اقضوا وقت
 اقضوا وقت مع أولادكم يوميا

00:09:08.855 --> 00:09:11.919
اسمه الكوالتي تايم أو الوقت ثمين

00:09:12.055 --> 00:09:14.642
دا وقت بنلعب فيه فقط

00:09:14.737 --> 00:09:17.427
نتكلم فيه مع بعض
بأريحية

00:09:17.433 --> 00:09:19.449
وبدون لوم و لا توبيخ

00:09:19.474 --> 00:09:20.314
ولا وعظ

00:09:20.410 --> 00:09:23.727
انسى ان انت الاب
وانسي ان انت الام في الوقت ده

00:09:23.786 --> 00:09:25.317
ده وقت كوالتي تايم

00:09:25.372 --> 00:09:26.832
للعب فقط

00:09:26.911 --> 00:09:29.165
ما فيش فروق بيننا خالص

00:09:29.777 --> 00:09:33.727
 الوقت ده طبعا
الموبايلات كلها توضع في غرفة أخرى

00:09:33.959 --> 00:09:36.657
تجلسوا
والتلفزيون يغلق

00:09:36.792 --> 00:09:38.126
تبدأوا تلعبوا مع بعض

00:09:38.131 --> 00:09:43.639
ممكن لو هو الـ الـ البرنامج بتاع الكوالتي تايم
انه احنا هنتفرج على فيلم مع بعض

00:09:43.664 --> 00:09:44.750
يكون فيلم محترم

00:09:44.775 --> 00:09:45.893
نتفرج عليه مع بعض

00:09:45.957 --> 00:09:49.227
لكن يكون ده البرنامج
ما يكونش حد متروك لوحده

00:09:49.569 --> 00:09:51.100
الهدف من الوقت ده

00:09:51.106 --> 00:09:54.288
هو اقامة علاقة صداقة
مع أطفالكم

00:09:54.527 --> 00:09:58.217
النبي عليه الصلاة والسلام
كان بينزل على ركبتيه

00:09:58.292 --> 00:10:01.823
ويركّب أحفاده على ظهره الشريف

00:10:01.935 --> 00:10:04.308
و يجري بهم في البيت على ركبه

00:10:04.395 --> 00:10:07.387
 و يقول لهم
 نعم الجمل جملكما

00:10:07.633 --> 00:10:10.779
استمتعوا يا جماعة 
بحياتكم مع الاولاد

00:10:10.899 --> 00:10:16.323
 و اتعلموا حاجة في كل مرة
 من غير خطابة و وعظ

00:10:16.403 --> 00:10:20.319
اهم حاجة ماتخليش
الطفل يشعر انه في مدرسة

00:10:20.644 --> 00:10:22.723
و انك بدأت توعظ

00:10:22.962 --> 00:10:27.652
ربوا اولادكم على الشجاعة
 ربوا اولادكم على قولة الحق

00:10:27.724 --> 00:10:29.819
 ربوا اولادكم على نصرة المظلوم

00:10:29.859 --> 00:10:31.978
ربوهم على تذوق الجمال

00:10:32.042 --> 00:10:35.359
ربوهم على حب ﷲ و حب رسوله

00:10:35.399 --> 00:10:36.666
عليه الصلاة والسلام

00:10:37.076 --> 00:10:42.171
من ٣ شهور ... أخويا وزوجته و اولاده
 جم قضوا معايا ١٠ أيام في لندن

00:10:42.220 --> 00:10:43.536
ما شفتهمش من زمان

00:10:43.616 --> 00:10:45.418
و كانت أيام جميلة جدا

00:10:45.481 --> 00:10:48.452
بس في يوم
 البنت الصغيرة لانا

00:10:48.489 --> 00:10:53.555
 دخلت على أمها و أبوها
بتبكي و تقول فؤاد خبطني في راسي

00:10:53.651 --> 00:10:55.853
 فندهنا على أخوها
تعال يا فؤاد في ايه

00:10:55.917 --> 00:10:59.567
قال غصب عني ما كنتش أقصد
خبطتها في راسها من غير ما اقصد

00:10:59.639 --> 00:11:02.147
 فأنا لقيتها فرصة
نعلمهم درس

00:11:02.393 --> 00:11:05.474
 قلت لهم بصوا بقى
احنا مسلمين هنطبق الشريعة

00:11:05.578 --> 00:11:08.665
اللي تسبب في ألم لإنسان آخر

00:11:08.800 --> 00:11:11.776
بيصبح من حق المصاب 
أنه يقتص

00:11:11.803 --> 00:11:13.137
القصاص

00:11:13.172 --> 00:11:14.577
أنت دلوقتي يا فؤاد

00:11:14.664 --> 00:11:19.351
هتميل راسك وتمكّن أختك 
من انها تضربك في راسك

00:11:19.446 --> 00:11:22.208
زي ما انت ضربتها 
حتى لو غصب عنك

00:11:22.333 --> 00:11:25.635
وانت يا لانا 
قدامك اختيارين

00:11:25.793 --> 00:11:29.746
 الاول انك تضربيه 
في نفس المكان و بنفس القوة

00:11:29.850 --> 00:11:31.050
أو أقل شوية

00:11:31.453 --> 00:11:34.921
لكن مش بقوة أكتر 
عشان ما تبقيش خدتي اكتر من حقك

00:11:35.029 --> 00:11:36.957
فربنا يحاسبك على كده

00:11:37.028 --> 00:11:39.639
الاختيار الثاني
 هو أنك تسامحيه

00:11:39.743 --> 00:11:42.711
 و تاخدي ثواب كبيييييير من ربنا

00:11:42.801 --> 00:11:44.635
 و يدخلك الجنة

00:11:44.928 --> 00:11:47.666
 فالولد ميل راسه لأخته
 علشان تضربه

00:11:47.722 --> 00:11:49.277
 هي رفعت إيدها 
و بعدين قالت

00:11:49.397 --> 00:11:50.397
لا هسامحه

00:11:51.028 --> 00:11:52.489
احنا كده علّمنا اولادنا

00:11:52.504 --> 00:11:54.171
ان في حاجه اسمها شرع ربنا

00:11:54.274 --> 00:11:55.552
لازم نحترمه

00:11:55.647 --> 00:11:58.202
و نلجأ له علشان نحل به مشاكلنا

00:11:58.282 --> 00:12:01.039
علمناهم كمان قيمة التسامح

00:12:01.167 --> 00:12:04.079
 ربوا اولادكم على القيم ديه

00:12:04.230 --> 00:12:07.688
وبعد ما تربوهم
اتركوهم في خضم الحياة

00:12:07.760 --> 00:12:10.407
ولا تخافوا عليهم
بعد كده

00:12:10.535 --> 00:12:14.487
 استخدموا دايما المواقف العملية 
بدل الخطب و الوعظ

00:12:14.662 --> 00:12:17.158
لان الموقف العملي
 هو اللي بيعلم

00:12:17.349 --> 00:12:18.483
تمام

00:12:18.790 --> 00:12:20.250
 و السلام عليكم ورحمة الله

00:12:20.306 --> 00:12:23.314
وأشوفكم بكرة 
في ذكرى جديدة و عبرة جديدة

00:12:23.402 --> 00:12:27.233
وماتنسوش تعملوا لايك و شير للفيديو
لو انتوا بتتفرجوا عالانترنت

00:12:27.329 --> 00:12:29.257
و تشتركوا في القناة
بالضغط على زر سبسكرايب

00:12:29.281 --> 00:12:30.194
سلام عليكم


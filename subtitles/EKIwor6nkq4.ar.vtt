WEBVTT
Kind: captions
Language: ar

00:00:06.640 --> 00:00:21.580
بسم الله الرحمن الرحيم اللهم لا علم لنا إلا ما علمتنا إنك أنت العليم الحكيم، هنتكلم في عجالة عن موضوع منتشر بين كل المصريين وهو

00:00:22.260 --> 00:00:40.020
مريض السكر هو أصعب اختبار لطبيب الأمراض الباطنة، لابد أن تكون هناك علاقة خاصة ووثيقة بين مريض السكر وبين الطبيب، لابد إن الطبيب يعرف كل كبيرة وصغيرة

00:00:40.020 --> 00:00:50.420
عن مريض السكر، بينام الساعة كام بيصحى الساعة كام؟ شغلته إيه؟ شغلته فيها مجهود ولا مفهاش مجهود؟ نظام غذائه بيفطر الساعة كام؟ بيتعشى الساعة

00:00:50.420 --> 00:01:06.180
كام بيتغدى الساعة كام؟ حتى العلاقة الجنسية بتاعته لازم تكون واضحة أمام الطبيب، لأن تظبيط السكر بيختلف من إنسان إلى إنسان، ووظيفة الطبيب هو إنه يفصل العلاج على مقاس هذا

00:01:06.180 --> 00:01:15.160
الشخص، الشخص ده اللي بيشتغل على مكتب غير اللي بيشتغل في الشمس غير اللي بيأكل مرة واحدة أو مرتين غير اللي بيأكل عشر مرات، الدكتور

00:01:15.780 --> 00:01:30.160
الدكتور بيقعد مع المريض أول خمس دقائق بيفهم المريض هل هو من النوع الملتزم أو غير الملتزم وبناء عليه بيوجهه، وزي ما بنقول دائما إن الطبيب لازم

00:01:30.560 --> 00:01:41.660
وهو بيعالج السكر يعمل حسابه لمضاعفات السكر، عادة لا نكتب دواء السكر بس بنكتب أكثر من دواء معنا في السكر

00:01:41.660 --> 00:01:55.080
دائما واحنا بنتكلم عن السكر بنركز على السكر وارتفاع السكر بينما هناك مشكلة خطيرة بتواجهنا وهي نقص السكر واحنا بنعالج مريض السكر، وعشان

00:01:55.080 --> 00:02:07.760
كده مفيش مريض سكر بيجي عندى إلا أما بقعد أحفظه امتى تعرف إن سكرك وطي من غير ما تروح لدكتور ومن غير ما تحلل، ولما السكر يوطى هتتصرف ازاي؟

00:02:07.760 --> 00:02:17.660
؟ افرض جالك في نص الليل أو جالك الظهيرة مفيش دكتور مش هتقدر تروح مستشفى إزاي نلحقك قبل ما تروح المستشفى؟

00:02:17.660 --> 00:02:28.200
أعراض نقص السكر سهلة وبسيطة ولازم نحفظها كلنا هم أربع علامات، العلامة الأولى تبتدي بدوخة زغللة الواحد مش شايف قدامه

00:02:28.200 --> 00:02:41.140
يعرق عرق ساقع حتى لو كنا في الشتاء، جسمه كله بيترعش، نبضات قلبه سريعة، في هذه الحالة من غير ما نحلل نشك إن السكر وطي، نبتدي

00:02:41.140 --> 00:02:54.980
نعالجه، نعالجه إزاي؟ يأخذ حاجة مسكرة شوية سكر بونبناية شيكولاتة شوية عصير، ممكن واحد يسألني يقول لي طب افرض كان السكر عالي والعلامات يعني مش واضحة قوي

00:02:54.980 --> 00:03:06.720
، أقول له يأخذ برده سكر، لو سكره عالي وأخذ كمية سكر قليلة مش هتفرق كثير معنا، لكن لو سكره واطي وأخذ كمية سكر صغيرة دي بتنقذ حياته

00:03:06.720 --> 00:03:24.180
المخ ممكن يعيش بسكر عالي عشر سنين من غير ما يتأثر، لكن لو السكر وطي أقل من معدل معين لمدة تزيد عن 20 دقيقة ممكن يحصل تلف دائم في المخ

00:03:24.180 --> 00:03:34.780
زي ما بنقول برده واحنا بنعالج السكر لازم نعالج الأمور اللي حوالين السكر، يعني واحد سمين مينفعش أظبط له سكر إلا إذا خس،

00:03:34.780 --> 00:03:47.240
واحد بيدخن مينفعش أظبط له السكر إلا بعد ما نوقفه عن التدخين أو نقلل على أقل الأحوال، الإنسان اللي عايش طول عمره في البيت أو قاعد على مكتب

00:03:47.360 --> 00:04:01.360
الحركة من ضمن الأمور المهمة لعلاج السكر، الرياضة مهمة، المشي بنقول أقل حاجة ممكن يمشي فيها المريض هي 30 دقيقة لمدة خمس أيام في الأسبوع

00:04:01.360 --> 00:04:12.800
يبقا أكثر اختبار للطبيب هو إزاي يعالج السكر وإزاي يدخل في تفصيلات حياة المريض بحيث تبقا العلاقة بينهم علاقة صداقة أكثر

00:04:12.800 --> 00:04:24.440
ما هي علاقة مريض وطبيب، لمزيد من فيديوهاتي ممكن تتابعونا إن شاء الله على موقع رعاية 247 والسلام عليكم ورحمة الله وبركاته.


WEBVTT
Kind: captions
Language: ar

00:00:08.700 --> 00:00:09.640
اها

00:00:10.220 --> 00:00:11.640
حضرة المحقق

00:00:11.640 --> 00:00:13.640
اهلاً و سهلاً

00:00:14.280 --> 00:00:15.660
 اتفضل اقعد

00:00:19.380 --> 00:00:20.820
اعرفك بنفسي

00:00:21.340 --> 00:00:22.400
انا المحقق علي

00:00:22.860 --> 00:00:24.400
 سمعت عنك كلام كتير!

00:00:25.120 --> 00:00:26.920
 خصوصا بعد اخر قضية ليك

00:00:27.180 --> 00:00:28.920
سمعتك سابقاك

00:00:29.200 --> 00:00:31.640
اعتقد اننا هنشكل فريق هايل انا و انت

00:00:36.520 --> 00:00:41.880
جالنا ملف قضية جديد النهاردة, هو قديم شوية بس واضح انه صعب جداً

00:00:42.340 --> 00:00:44.620
لدرجة انه لحد دلوقتي لسة ماتحلش

00:00:45.260 --> 00:00:48.880
عشان منضيعش وقت كتير, يلا نبدأ!

00:01:10.400 --> 00:01:14.900
٣٠ نوفمبر ١٩٤٨ الساعة ٧ مساءً

00:01:15.020 --> 00:01:19.940
جون لايونز و مراته كانوا بيتمشوا على شاطئ سوميرتون في اديلايد, استراليا.

00:01:20.020 --> 00:01:23.980
على بعد حوالي 20 متر، شافوا رجل ممدد على الحاجز البحري

00:01:23.980 --> 00:01:27.300
من مظهره يبان انه رجل مهندم و لبسة شيك

00:01:27.300 --> 00:01:30.400
رجليه ممدودة ناحية البحر و ساند ضهره على الحاجز

00:01:30.400 --> 00:01:35.360
.و هما بيبصوا عليه رفع ايده ليهم و سابها تنزل كأنه سكران

00:01:35.360 --> 00:01:39.000
ده خلى الزوجين ميهتموش بيه و سابوه و مشيوا.

00:01:39.500 --> 00:01:45.140
تاني يوم رجع جون لايونز يعوم الساعة 6 الصبح على نفس الشط اللي كان عليه اليوم اللي قبله

00:01:45.140 --> 00:01:49.100
لما طلع من المياه لقى لمة حوالين الحاجز البحري للشط

00:01:49.100 --> 00:01:54.980
واذ بنفس الشخص اللي كان ممدد لسة موجود على نفس الوضع و نفس المكان اللي سابوه عليه

00:01:55.920 --> 00:01:56.300
ميت!

00:01:58.300 --> 00:02:01.260
الرجل ده كان تقريبا في ال40 من العمر

00:02:01.560 --> 00:02:02.960
دقنه محلوقة جديد

00:02:02.960 --> 00:02:04.960
لابس بدلة و كرافات شيك

00:02:04.960 --> 00:02:06.420
جزمته متلمعة جديد

00:02:06.420 --> 00:02:10.940
في سيجارة مش مشروبه ورا ودنه و سيجارة مشروب نصها عند ياقة بدلته

00:02:10.940 --> 00:02:12.940
ممعاهوش أي اثباتات شخصية

00:02:12.940 --> 00:02:17.760
و الغريب اكتر ان كل التيكيتس اللي على لبسة كانت متشاله.	

00:02:19.040 --> 00:02:21.900
بعد ما نقلوا الجثة الى مستشفى اديلايد الملكي

00:02:22.480 --> 00:02:25.200
بدأت المواضيع تاخد شكل تاني.

00:02:26.520 --> 00:02:31.140
بصماته مش موجوده على أي قاعدة البيانات و محدش راح يتعرف على الجثة!

00:02:31.520 --> 00:02:38.120
تقرير الطب الشرعي بيفيد انه الرجل ده عنده تضخم في الطحال و نزيف داخلي في المعدة و الكبد

00:02:38.120 --> 00:02:40.480
و فاقد 18 سنة من بقه

00:02:40.480 --> 00:02:47.940
و مفيش أي دليل على انه مات نتيجة عنف ولا في أي اثار للسموم في دمه ولا أي اعراض انه مات متسمم

00:02:47.940 --> 00:02:51.080
زي الترجيع, الاسهال أو تشنجات

00:02:51.080 --> 00:02:56.300
الرجل ده كان عنده قلب رياضي و عضلات كويسة جدا بالنسبه لسنه.

00:02:56.440 --> 00:03:00.600
الطبيب الشرعي كمان لقى سندويتش في معدته لسه متهضمش!

00:03:00.600 --> 00:03:03.220
في التقرير الرسمي للطب الشرعي الطبيب كتب

00:03:03.220 --> 00:03:09.800
"انا مش قادر اعرف شخصية المتوفى, انا مش عارف حتى احدد هو مات ازاي أو ايه طريقة الموت"

00:03:10.980 --> 00:03:15.420
في يناير 1949, بعد شهر و نص من الواقعة

00:03:15.420 --> 00:03:24.200
السلطات تواصلت مع قطاع المواصلات و الفنادق اللي في اديلايد عشان يشوفوا اذا كان في أي شنط عندهم من يوم الحادثة لحد يومها محدش استلمها

00:03:24.200 --> 00:03:30.440
و بالفعل لقوا شنطة جديدة دخلت محطة قطار اديلايد يوم الحادثه و محدش استلمها

00:03:30.440 --> 00:03:33.160
الشنطة كانت مش متتربسه و كان جواها

00:03:33.160 --> 00:03:35.700
قمصان و كرافاتات معليهاش تيكيتس

00:03:35.980 --> 00:03:39.380
علبة سجاير من نوع محلي و جواها سجاير من نوع فخم

00:03:39.380 --> 00:03:47.020
مشط شعر المنيوم و خيط مشمع من نفس النوع اللي استعمله رجل سوميرتون في تصليح البنطلون اللي كان لابسه

00:03:47.020 --> 00:03:50.180
والأتنين مكانوش بيتباعوا في استراليا ساعتها

00:03:50.180 --> 00:03:56.360
ده اللي دفع الشرطة انها تفترض ان الرجل ده كان في الولايات المتحدة من فترة قريبة

00:03:56.360 --> 00:03:59.060
أو اشتراهم من حد كان هناك

00:03:59.360 --> 00:04:05.020
الأغرب ان معظم الملابس بتاعته كان عليهم كلمه KEAN  من غير E و KEANE

00:04:05.020 --> 00:04:07.020
متخيطين على مكان التيكيت

00:04:07.020 --> 00:04:09.660
وطبقا لمقال اتكتب في جريدة محلية

00:04:09.720 --> 00:04:16.460
أن السلطات توصلت أن الكلمات دي موجوده عشان تضلل شخصية الرجل الحقيقية.

00:04:18.080 --> 00:04:20.720
ابريل 1949

00:04:21.340 --> 00:04:24.880
بعد أربعة اشهر من الواقعة ظهر شيء جديد في القضية

00:04:24.880 --> 00:04:30.880
الطبيب الشرعي السير جون كليماند اكتشف شيء الشرطة مخدتش بالها منه من ساعة التحقيق

00:04:30.880 --> 00:04:35.080
و هو ان في جيب سري في البنطلون اللي الرجل كان لابسه

00:04:35.080 --> 00:04:38.680
جواه ملفوفه ورقة صغيرة مكتوب فيها كلمة

00:04:38.680 --> 00:04:40.840
"تمام شُد" بالفارسي

00:04:41.000 --> 00:04:45.200
الورقة دي وجدوا انها من كتاب رباعيات عمر الخيام

00:04:45.200 --> 00:04:49.060
واللي بتتكلم ابياته عن مراحل الحياه و الموت

00:04:49.060 --> 00:04:54.180
و تمام شد بالعربي تترجم ل "النهاية" أو "خلص"

00:04:54.180 --> 00:04:59.080
اللي دفع الطبيب الشرعي انه يكتب ان الموت "مش طبيعي".

00:05:01.740 --> 00:05:04.120
يوليو 1949

00:05:04.640 --> 00:05:09.020
بعد تلات اشهر من اكتشاف ورقة تمام شد حصلت صدفة لطيفه

00:05:09.020 --> 00:05:12.580
رجل اعمال اسمه جون فريمان قرأ الخبر ده في الجرنال

00:05:12.580 --> 00:05:16.680
و افتكر انه كان قريبه ساب نسخة من الكتاب ده في تابلوه العربية بتاعته

00:05:16.680 --> 00:05:20.740
و لما راح يشوفه لقى انه كلمه "تمام شد" متشاله من عليه

00:05:21.360 --> 00:05:24.000
ولما جون سأل قريبه عن الكتاب قال له

00:05:24.320 --> 00:05:29.480
انا فكرت ان الكتاب ده بتاعك و لقيته مرمي في العربية فحطيته في التابلو

00:05:30.000 --> 00:05:36.920
ده اللي خلاهم يعتقدوا ان الكتاب اترمى جوا العربية يوم مكانوا سوا في مكان قريب من شاطئ سوميرتون

00:05:36.920 --> 00:05:40.700
و هو يوم 20 نوفمبر 1948

00:05:40.940 --> 00:05:44.220
11 يوم قبل مالجثة تكتشف أساسا!

00:05:44.220 --> 00:05:46.640
جون سلم كتاب الرباعيات للبوليس

00:05:46.640 --> 00:05:49.420
و قاللهم على تشابه الكتاب بمحور القضية

00:05:49.420 --> 00:05:53.060
والاغرب بعدها ان في اخر صفحة من الكتاب

00:05:53.060 --> 00:05:58.460
الشرطة لقت انه مكتوب شفره من 5 اسطر متتالية و مشطوب منها السطر التاني

00:05:58.460 --> 00:06:02.040
الشفرة دي محدش عرف يحلها لحد يومنا

00:06:02.040 --> 00:06:06.540
و حتى وزارة الدفاع الاسترالية قالت انها شبه مستحيله تتحل

00:06:06.540 --> 00:06:09.600
مفيهاش حروف كفاية عشان نستنتج منها معلومة

00:06:09.600 --> 00:06:12.420
الحروف متشكلش أي نوع الشفرات

00:06:12.420 --> 00:06:17.160
 التفسير المنطقي هو ان نظرا لتشابه السطر التاني و السطر الرابع

00:06:17.160 --> 00:06:20.980
فالشفرة هي الحروف الاولى لكل بيت من ابيات الرباعيات

00:06:20.980 --> 00:06:24.480
و الأغرب هو وجود رقم تليفون تحت الشفرة دي

00:06:24.480 --> 00:06:28.380
ووصل المحققين للممرضة جيسي تومسون

00:06:28.380 --> 00:06:29.680
27 سنة

00:06:29.680 --> 00:06:34.640
و اللي ساكنة على مسافة مش اكتر من 100 متر من موقع جثة الرجل.

00:06:34.640 --> 00:06:40.380
ولما استجوبتها الشرطة اعترفت انها بالفعل كان عنداها نسخة من كتاب الرباعيات

00:06:40.380 --> 00:06:44.000
وانها اهدتها لرجل اسمه الفريد بوكسال

00:06:44.000 --> 00:06:49.500
مما جعل المحققين يعتقدوا ان رجل سوميرتون ممكن يكون الفريد بوكسال ده

00:06:49.500 --> 00:06:53.220
و  بس بعد التحري وجدوا انه بالفعل في شخص بالاسم ده

00:06:53.220 --> 00:06:56.000
عايش و معاه الكتاب اللي اهدتهوله.

00:06:56.080 --> 00:07:00.780
و تزامنا مع الاحداث دي جثة رجل سوميرتون كانت خلاص اتدفنت

00:07:01.000 --> 00:07:06.980
بس قبل متتدفن عملوا تمثال صب جبس لوش الرجل ده عشان لو حد عرف يتعرف عليه.

00:07:07.380 --> 00:07:09.740
و وفقا للمحقق ليونيل لين

00:07:09.740 --> 00:07:13.580
لما تومسون شافت التمثال عشان تشوف لو تعرفه او لأ

00:07:13.580 --> 00:07:15.580
داخت و كان هيغم عليها

00:07:16.000 --> 00:07:19.080
و مع ذلك نفت انها تعرف الشخص ده

00:07:19.080 --> 00:07:23.740
جيسي ماتت سنة 2007, تاركه وراها أسئلة كتير متحلتش

00:07:23.740 --> 00:07:28.100
و كانت لاتزال بتنكر معرفتها بالشخص ده.

00:07:28.900 --> 00:07:31.800
مع جثة مجهولة

00:07:31.800 --> 00:07:34.420
كتاب شعر فارسي من القرن ال11

00:07:34.420 --> 00:07:37.100
و شفرة معقدة محدش عارف يحلها

00:07:37.100 --> 00:07:42.180
لازم نحط شوية نظريات ممكن تدلنا للي حصل لرجل سوميرتون

00:07:42.180 --> 00:07:45.720
استعد الحبكة لسة هتتعقد زيادة.

00:07:47.900 --> 00:07:48.880
النظرية الأولى

00:07:48.880 --> 00:07:54.300
ان رجل سوميرتون هو المسئول عن موته و انتحر و انه هو اللي حط الورقة في جيبه بنفسه.

00:07:54.300 --> 00:07:59.940
واللي بيسند النظرية دي ان في حالة انتحار تانيه شابهت الاحداث دي

00:07:59.940 --> 00:08:04.540
لشخص اسمه جورج مارشال سنة 1945

00:08:04.540 --> 00:08:06.540
على شاطئ في سيدني

00:08:06.540 --> 00:08:13.560
الاحداث قريبه لانهم وجدوا انه سمم نفسه بمنوم و معاه كتاب رباعيات الخيام

00:08:13.560 --> 00:08:17.020
و دي تبقى صدفة كبيرة قوي لو هنتجاهلها

00:08:17.020 --> 00:08:23.200
الجدير بالذكر ان الرباعيات كانت انتشرت جدا في استراليا بعد الحرب العالمية التانية

00:08:23.200 --> 00:08:26.140
مما يفسر كثرة ذكرها في القضية.

00:08:26.140 --> 00:08:28.140
النظرية الثانية

00:08:28.140 --> 00:08:31.880
رجل سوميرتون تم تصفيته من جواسيس روسيين.

00:08:32.260 --> 00:08:36.740
اللي بيسند النظرية دي ان الجثة اكتشفت في بدايات الحرب الباردة

00:08:36.740 --> 00:08:44.080
وانه من فترة مش بعيده تم اكتشاف خلية جواسيس سوفييتين في السفارة الروسية في كانبرا, استراليا.

00:08:44.580 --> 00:08:48.140
زائد ان في شهادة عيان من رجل كان على شاطئ سوميرتون

00:08:48.140 --> 00:08:51.660
و شاف رجل شايل رجل تاني على اكتافه عالشط.

00:08:52.140 --> 00:08:58.000
و فسنة 2013 ظهرت نظرية بتقول ان جيسي تومسون, الست اللي كان رقمها على الكتاب

00:08:58.000 --> 00:09:00.140
كانت نفسها جاسوسة سوفييتيه!

00:09:00.580 --> 00:09:04.340
واللي ادّعى الإدعاء ده هي بنتها كايت تومسون

00:09:04.340 --> 00:09:06.760
و اللي قالت في لقاء معاها ان والدتها

00:09:06.760 --> 00:09:13.060
عندها جانب مظلم و مرعب, هي قالتلي كذا مرة انها تعرفه وانها مش هتقول لحد تاني الكلام ده.

00:09:13.400 --> 00:09:16.700
انا عندي إحساس دايما انها هي المسئولة عن موته!"

00:09:17.200 --> 00:09:24.540
و طبقاً لكايت انها سمعت والدتها بتتكلم الروسية بطريقة مستعجله و بصوت واطي على التليفون قبل كدا.

00:09:24.540 --> 00:09:29.200
ده غير ان أمها كانت بتعلم English للمهاجرين الروس اللي في استراليا

00:09:29.260 --> 00:09:31.920
وانها سمعتها قبل كدا وشوشت نفسها و قالت

00:09:32.240 --> 00:09:34.460
"اوه انا لسه فاكرة الروسيه"

00:09:34.460 --> 00:09:38.840
مع انها ماقلتش قبل كدا انها اتعلمته او بتتكلمه!

00:09:38.840 --> 00:09:42.280
اذا ما كان رجل سوميرتون مات من جواسيس او لأ

00:09:42.280 --> 00:09:45.720
ففي سؤال لازم يتطرح و هو

00:09:45.720 --> 00:09:47.720
هو مات أزاي؟

00:09:47.720 --> 00:09:51.600
و ده اللي حاول يوصل له الدكتور السير سيدريك هيكس

00:09:51.600 --> 00:09:56.760
اللي قال ان الرجل ده مات نتيجة تسمم بس بمجموعة نادرة آنذاك من السموم

00:09:56.760 --> 00:09:57.460
وهما

00:09:57.460 --> 00:09:59.460
ديجيتاليس و ستروفانثين

00:09:59.460 --> 00:10:02.840
او ان السجاير اللي كانت معاه كانت مسمومة بالرايسين

00:10:02.840 --> 00:10:04.220
او بذور الخروع

00:10:04.220 --> 00:10:06.940
 و دول من السموم اللي بتتحلل بسرعة بعد الموت

00:10:06.940 --> 00:10:10.420
و ده اللي ممكن يفسر عدم وجود أي اثار للسموم في الجسم

00:10:10.420 --> 00:10:13.600
و لازم ناخد بالنا ان جيسي تومسون كانت ممرضة

00:10:13.600 --> 00:10:17.480
وانها بإمكانها انها توصل للعقاقير دي بسهوله.

00:10:18.060 --> 00:10:20.120
مع ان الموضوع ده دقيق نسبياً

00:10:20.120 --> 00:10:26.720
الا ان مفيش أي دليل يدين جيسي تومسون انها ليها أي علاقة مع الروس او الجاسوسية بشكل عام.

00:10:26.720 --> 00:10:27.880
إما كده

00:10:27.880 --> 00:10:30.820
او إما انها كانت جاسوسة شاطرة جداً.

00:10:32.220 --> 00:10:33.360
النظرية الثالثة

00:10:33.880 --> 00:10:40.040
النظرية الأخيرة هو ان الرجل ده مات نتيجة علاقة رومانسية انتهت نهاية مأساوية!

00:10:40.280 --> 00:10:43.680
ودي نظرية جديدة نسبياً من المهندس ديريك ابوت

00:10:43.680 --> 00:10:47.060
من جامعة اديلايد اللي اثارت القضية دي فضوله.

00:10:47.060 --> 00:10:54.140
ديريك اكتشف ان قبل الرجل ده ما يموت بسنة تقريباً جيسي تومسون كانت ولدت ولد اسمه روبين تومسون

00:10:54.140 --> 00:10:57.420
روبن كبر و اصبح راقص باليه مشهور في استراليا

00:10:57.420 --> 00:11:01.360
, و ده اللي سهل على ديريك انه يعرف يتتبع صور روبن

00:11:01.360 --> 00:11:07.540
و بناء على الصور دي اكتشف ديريك ان روبن عنده نفس تشريح الودان اللي كان عند رجل سوميرتون

00:11:07.540 --> 00:11:13.760
و كمان روبن و رجل سوميرتون معندهمش سنتين من القواطع (السنان اللي قدام)

00:11:13.760 --> 00:11:15.500
و دي صفة وراثية نادرة

00:11:15.500 --> 00:11:19.160
و ده غير العضلات اللي تسمح ليه بممارسة الباليه

00:11:19.160 --> 00:11:22.140
و دي صفة اتكلمنا عنها عند رجل سوميرتون

00:11:22.140 --> 00:11:27.360
. زائد ان جيسي تومسون مكانتش متزوجة السنة اللي روبن اتولد فيها

00:11:27.360 --> 00:11:30.160
مما يفيد ان كان بينهم علاقة رومانسية

00:11:30.520 --> 00:11:34.520
على ما ديريك حاول يتواصل مع روبن كان روبن مات

00:11:34.520 --> 00:11:38.420
لكن ديريك عرف يوصل لبنت روبن رايتشل ايجان. 

00:11:38.420 --> 00:11:41.800
و عشان القضية دي مليانة حبكات و صدف غريبة

00:11:41.800 --> 00:11:44.680
ديريك و رايتشل اعجبوا ببعض و اتجوزوا!

00:11:45.320 --> 00:11:46.000
المهم, 

00:11:46.000 --> 00:11:50.200
ان ديريك لما راح عشان يشوف التمثال اللي كان معمول لرجل سوميرتون

00:11:50.200 --> 00:11:58.580
سوميرتون وجد ثلاث شعرات ممكن انه يتم عمل اختبار DNA عشان يوصلوا اذا ما كان الرجل ده اتزوج جيسي ولا لأ.

00:11:58.580 --> 00:12:05.980
اذا كان رجل سوميرتون هو أبو روبن فده هيفسر ليه جيسي كان هيغم عليها اول مشافت التمثال!

00:12:05.980 --> 00:12:13.480
ولكن حتى اذا توصلوا لإذا كان الرجل ده زوج جيسي او لا فلا يزال في أسئلة لسة متجاوبش عليها 

00:12:13.480 --> 00:12:14.460
زي

00:12:14.580 --> 00:12:15.560
مين الرجل ده

00:12:15.640 --> 00:12:17.000
ازاي مات

00:12:17.100 --> 00:12:18.820
و ليه اتساب على الشط

00:12:18.820 --> 00:12:20.900
جايز جيسي كانت فعلا جاسوسة

00:12:20.900 --> 00:12:23.200
وان الرجل ده كان جاسوس

00:12:23.200 --> 00:12:25.200
و ان الاتنين كانوا جواسيس

00:12:25.200 --> 00:12:28.060
و مكانش المفروض يكون بينهم علاقة

00:12:28.060 --> 00:12:33.200
طب حتى لو كان هو أبو روبن, ليه جيسي أصرت على انها متعرفوش!؟؟

00:12:33.200 --> 00:12:36.280
71 سنة عدت على بداية القضية دي

00:12:36.280 --> 00:12:38.980
من أمسية لزوجين على شط في استراليا

00:12:38.980 --> 00:12:41.420
لشفرات و رباعيات عمر الخيام

00:12:41.420 --> 00:12:43.620
للجاسوسية و الاستخبارات

00:12:43.620 --> 00:12:48.700
و لحد دلوقتي محدش عارف مين هوية رجل سوميرتون او ايه طريقة موته

00:12:48.700 --> 00:12:53.760
يمكن الDNA  يساعدنا في الوصول لإجابات على أسئلة كتير من اللي في القضية دي

00:12:53.760 --> 00:12:55.720
بس لحد دلوقتي 

00:12:55.720 --> 00:12:57.220
هتفضل القضية دي

00:12:59.040 --> 00:13:03.940
ملف مفتوح...


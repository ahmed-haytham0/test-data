WEBVTT
Kind: captions
Language: ar

00:00:00.292 --> 00:00:05.490
في معلومه طبيه هامه جدا أحب اعرفها لحضراتكم

00:00:05.675 --> 00:00:10.212
لما بنقول القلب و الأوعية الدموية معناها ايه؟

00:00:10.824 --> 00:00:26.194
معناها ان القلب اللي بيغذي كل خلايا الجسم من اول شعر الرأس الى اخنس القدمين بالدم المؤكسد اللي بيحمل الغذاء و الأكسجين. 

00:00:26.418 --> 00:00:32.766
و يرجع الدم ده يجي تاني للقلب عشان يضخ للرئتين عشان ينقيه،

00:00:32.873 --> 00:00:41.184
الدورة دي بتم خلال الاوعيه الدمويه اللي بتم خلال قسمين، اوردة و شرايين.

00:00:41.252 --> 00:00:56.057
ايه هي الشرايين؟ الشرايين هي الاوعية الدموية اللي بتنقل الدم المؤكسد اللي البطين الأيسر ضخه محمل بالأكسجين و محمل بالطاقة و الغذاء 

00:00:56.349 --> 00:01:05.864
عشان ينتشر في شرايين فرعية أصغر فأصغر فأصغر لحد ما يصل لكل خلية من خلايا الجسم،

00:01:06.000 --> 00:01:15.561
لما الدم اللي انضخ خلال الشرايين، الشريان الأؤرطي و فروعه اللي ماليه الجسم كله يصل الى الخلايا،.

00:01:15.678 --> 00:01:26.234
 الخلايا بتاخد الاكسجين اللي هي عاوزاه و بتاخد الطاقة اللي هي عايزاها و تاخد الأكل اللي هي عاوزاه من الدم المؤكسد اللي وصلها عن طريق الشرايين ده

00:01:26.487 --> 00:01:43.426
و بعد كده تقوم حاطه الفضلات اللي عندها بعد ما خدت الأكسجين و الطاقه بتاعتها و تقوم جايه حاطه الفضلات و مرجعاها في الدم تاني يقوم كل ده راجع على القلب عن طريق الأوردة

00:01:43.504 --> 00:01:59.871
و بعدين لما يروح القلب يروح على الأذين الأيمن ثم البطين الأيمن عشان يضخه إلى الرئتين علشان يغير الأكسجين تاني بثاني أكسيد الكربون ياخد ثاني أكسيد الكربون اللي موجود في الدم اللي جي من الوريد

00:02:00.000 --> 00:02:18.378
و يحط بداله أكسجين. يبقى الأوردة هي عباره عن ايه؟ هي عباره عن الأوعية الدموية اللي بتشد الدم من جميع خلايا الجسم و هو غير مؤكسد و محمل بثاني أكسيد الكربون و محمل بفضلات الغذاء بتاعت الخلايا

00:02:18.378 --> 00:02:27.116
عشان يرجعه على الدم عشان يتنقى من اول و جديد و ينضخ الدم النقي عت طريق الشرايين إلى الجسم.

00:02:27.223 --> 00:02:39.934
يبقى الشرايين تحمل الدم المؤكسد من القلب إلى جميع الخلايا و الأورده، تلم الدم و الفضلات بتاعته من جميع الخلايا عشان توديه للقلب ينقيه و ينضفه تاني.

00:02:40.080 --> 00:02:47.893
دي معلومه مهمه ليه بقى؟ لأن لما نيجي نقول واحد جاتله جلطة في الشريان، جاتله جلطه في الشريان يعني ايه؟ 

00:02:47.893 --> 00:02:56.324
يعني الشريان اللي بيغذي الجزء ده هينقطع عنه الدم يبقى الجزء ده هيموت، جلطه في شريان الرجل،

00:02:56.450 --> 00:03:12.459
شريان الرجل بيبقى فيه ألم شديد جدا و تصفر و بعدين تزرق و تسقع و يأما الحق افتح الشريان و أوصل الغذاء للرجل يأما بعد 6 ساعات الرجل دي هتتقطع و هتجيلها غرغرينا و هتموت.

00:03:12.556 --> 00:03:22.495
طب لو حصل جلطه في الوريد بتاع الرجل؟ ميحصلش الكلام ده... ميحصلش خالص بس الرجل توجع و مبقاش قلقان و متوتر عليها

00:03:22.495 --> 00:03:43.098
زي الشريان يحصل جلطة في الوريد يبقى الرجل دي تتورم و تحمر و توجع و تبدأ تورم الرجل عن الرجل التانيه و تتخن، يبقى فيه زيادة في القُطر بتاعها مع حرقان مع احمرار مع وجع في الرجل

00:03:43.263 --> 00:03:55.534
تيجي تروح للدكتور يقولك طب نعمل الأشعه بالموجات الصوتيه الدوبلكس، يلاقي في جلطة في الوريد بتاع الرجل هو اللي خلاها اتنفخت و بتوجع بالشكل ده.

00:03:55.622 --> 00:04:11.243
مفيش قلق كبير من ان الجلطه اللي بتحصل في الساقين او ساق من الساقين دي الا في حاله واحده، لو حته من الجلطه دي سابت، سابت من مكانها و سابت من الرجل، هتروح فين؟

00:04:11.255 --> 00:04:19.949
هتقوم راجعه مع الأورده لحد ما تروح الأذين الأيمن و بعدين تروح البطين الأيمن يضخها على الرئه تعمل جلطه في الرئه

00:04:20.000 --> 00:04:33.948
دي الخطوره الشديده بتاعتها. عشان كده نقول جلطة الوريد لازم اعالجها بأدويه مسيله للدم واخد الأدويه دي ل 6 شهور على الأقل من تاريخ التشخيص

00:04:34.000 --> 00:04:46.066
واتابع الحاله بالدوبلكس لحد ما اطمئن ان ادوية السيوله دوبت الجلطة اللي في اوردة الرجل دي و دابت خالص وانتهت 

00:04:46.173 --> 00:04:58.420
و بقت خلاص الوريد فتح تاني و الدم بقى يمشي طبيعي فيه لكن جلطة الشريان تقطع الدم و الأكسجين و تقطع الغذاء عن الأنسجة والعضلات بتاعت الرجل

00:04:58.502 --> 00:05:04.969
و الرجل في 6 ساعات يا يرجعلها الدم تاني يا تتقطع الرجل دي.

00:05:05.076 --> 00:05:13.719
يبقى الفرق بين الوريد و بين الشريان اتضح، الفرق بين جلطة الوريد و جلطة الشريان بقت اوضح دلوقتي.

00:05:13.836 --> 00:05:23.773
دي محتاجه علاج و دي محتاجه علاج، دي ليها خطورة و دي ليه خطورة ، علاج دي غير علاج دي لكن لازم نبقى فاهمين الفرق بينهم الأتنين ايه

00:05:23.928 --> 00:05:25.928
و تمنياتي ليكم بالصحه و السعادة.


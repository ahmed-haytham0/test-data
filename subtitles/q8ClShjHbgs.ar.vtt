WEBVTT
Kind: captions
Language: ar

1
00:00:02.640 --> 00:00:06.480
في الفيديو ده هنتكلم عن إيجاد حجم متوازي المستطيلات.

2
00:00:07.080 --> 00:00:14.240
هنعرف يعني إيه متوازي مستطيلات، وهنعرف يعني إيه حجم، وإزاي نوجد حجم متوازي المستطيلات.

3
00:00:15.160 --> 00:00:23.720
متوازي المستطيلات هو شكل ثلاثي الأبعاد بيحتوي قاعدتين متوازيتين على شكل مستطيلين متطابقين.

4
00:00:24.480 --> 00:00:27.720
زي ما إحنا شايفين كده شكل ثلاثي الأبعاد.

5
00:00:27.720 --> 00:00:34.040
دي قاعدة مستطيلة، وكمان اللي فوق دي تعتبر قاعدة مستطيلة.

6
00:00:35.160 --> 00:00:37.720
الاتنين مستطيلين متطابقين.

7
00:00:39.280 --> 00:00:43.800
وهنا القاعدة مستطيلة، والقاعدة دي كمان مستطيلة.

8
00:00:44.240 --> 00:00:47.120
والاتنين مستطيلين متطابقين.

9
00:00:48.120 --> 00:00:58.600
وبيبقى شكل ثلاثي الأبعاد؛ يعني له طول وعرض وارتفاع، اللي هو طول المستطيل وعرض المستطيل.

10
00:00:59.000 --> 00:01:05.360
والارتفاع بيمثّل المسافة ما بين القاعدتين المتوازيتين، اللي همّ على شكل مستطيلين.

11
00:01:06.680 --> 00:01:08.360
هنعرف يعني إيه الحجم.

12
00:01:09.320 --> 00:01:13.920
الحجم هو قياس الحيّز الذي يشغله الجسم في الفضاء.

13
00:01:13.920 --> 00:01:15.760
وبيقاس بالوحدات المكعبة.

14
00:01:16.960 --> 00:01:27.560
يعني الشكل اللي إحنا شايفينه ده عبارة عن مكعّبات بنعدّهم، ونعرف بتملأ قد إيه مِ الفراغ.

15
00:01:28.520 --> 00:01:31.120
وبالتالي ده بيمثّل الحجم.

16
00:01:32.360 --> 00:01:41.480
ووحدات مكعّبة لأن إحنا هنا بنحسبها ده مكعب، فله تلات أبعاد.

17
00:01:42.080 --> 00:01:49.160
لو اعتبرناه وحدة سنتيمتر، يبقى كل مكعب حجمه واحد سنتيمتر مكعب.

18
00:01:49.160 --> 00:01:58.400
لمّا هنعدهم هنعرف قياس الحيز الذي بيشغله الجسم ده، اللي فيه العدد ده من المكعبات.

19
00:01:59.280 --> 00:02:04.640
يعني لو بنقيس الوحدات بالسنتيمتر، يبقى الحجم سنتيمتر مكعب.

20
00:02:04.920 --> 00:02:08.960
أو لو بنقيس بالمتر، يبقى متر مكعب، وهكذا.

21
00:02:10.040 --> 00:02:14.520
هنعرف إزاي نوجد حجم متوازي المستطيلات.

22
00:02:15.400 --> 00:02:18.920
حجم متوازي المستطيلات بيعتمد على أبعاده.

23
00:02:19.800 --> 00:02:25.840
أبعاد متوازي المستطيلات بتبقى هنا الطول والعرض والارتفاع.

24
00:02:27.280 --> 00:02:30.960
وحجمه بيساوي طوله في عرضه في ارتفاعه.

25
00:02:31.920 --> 00:02:42.560
وبما أن طول في العرض ده بيمثّل مساحة قاعدة متوازي المستطيلات، اللي هي عبارة عن مستطيل.

26
00:02:42.560 --> 00:02:46.840
فبالتالي نقدر نقول إن الطول في العرض اللي هو مساحة القاعدة.

27
00:02:46.840 --> 00:02:53.720
فممكن نقول إن حجم متوازي المستطيلات عبارة عن مساحة القاعدة في ارتفاع متوازي المستطيلات.

28
00:02:54.320 --> 00:02:59.720
يبقى حجم متوازي المستطيلات هو حاصل ضرب مساحة قاعدته في ارتفاعه.

29
00:02:59.720 --> 00:03:01.640
أو الطول في العرض في الارتفاع.

30
00:03:01.640 --> 00:03:05.960
وزي ما قلنا إن أي حجم بيُقاس بالوحدات المكعبة.

31
00:03:06.920 --> 00:03:10.320
هناخد مثال، ونشوف إزاي هنوجد حجم متوازي المستطيلات.

32
00:03:11.040 --> 00:03:13.400
اوجد حجم متوازي المستطيلات في الشكل.

33
00:03:14.240 --> 00:03:23.800
الشكل اللي قدامنا طوله خمسة وعشرين سنتيمتر، وعرضه عشرة سنتيمتر، ارتفاعه اتنين سنتيمتر.

34
00:03:24.160 --> 00:03:26.960
يعني أبعاده خمسة وعشرين في عشرة في اتنين.

35
00:03:28.240 --> 00:03:31.200
زي ما قلنا فيه طريقتين لإيجاد الحجم.

36
00:03:31.200 --> 00:03:35.360
الطريقة الأولى إن إحنا نضرب الطول في العرض في الارتفاع.

37
00:03:35.360 --> 00:03:39.920
والطريقة التانية إن إحنا نوجد مساحة القاعدة وبعدين نضربها في الارتفاع.

38
00:03:41.440 --> 00:03:55.800
يعني حجم متوازي المستطيلات اللي في الشكل اللي قدامنا ده هيساوي … خمسة و عشرين في عشرة في اتنين؛ يعني هيساوي خمسمية سنتيمتر مكعب.

39
00:03:56.960 --> 00:04:01.440
هي دي قيمة حجم متوازي المستطيلات بالطريقة الأولى.

40
00:04:02.720 --> 00:04:05.640
الطريقة التانية اللي هي مساحة القاعدة في الارتفاع.

41
00:04:05.640 --> 00:04:21.680
هنوجد مساحة القاعدة، اللي هي طول القاعدة في عرض القاعدة؛ يعني خمسة وعشرين في عشرة، هتساوي ميتين وخمسين سنتيمتر مربع؛ لأن دي مساحة بتُقاس بالوحدات المربعة.

42
00:04:22.440 --> 00:04:36.560
بعد كده حجم متوازي المستطيلات هيساوي ميتين وخمسين، في الارتفاع اللي هو اتنين سنتيمتر؛ يعني هيساوي خمسمية سنتيمتر مكعب.

43
00:04:38.240 --> 00:04:57.440
وهي دي قيمة حجم متوازي المستطيلات بالطريقة التانية، اللي هي زي ما يكون بنقول إن عندنا مستطيل ارتفاعه واحد سنتيمتر، وفوقيه مستطيل تاني ارتفاعه واحد سنتيمتر، بيغطوا ارتفاع متوازي المستطيلات.

44
00:04:57.440 --> 00:05:05.400
فبالتالي ضربنا المستطيل في قيمته مرتين علشان نغطي ارتفاع متوازي المستطيلات.

45
00:05:05.400 --> 00:05:17.720
يعني لو كان ارتفاع متوازي المستطيلات مثلًا ستة سنتيمتر، يبقى كأننا بنقول إنه همّ ست مستطيلات مترتبين فوق بعض؛ علشان يغطوا حجم متوازي المستطيلات.

46
00:05:19.120 --> 00:05:21.520
هناخد مثال كمان من تطبيقاتنا العملية.

47
00:05:22.400 --> 00:05:24.840
اوجد حجم علبة التونة في الشكل.

48
00:05:25.560 --> 00:05:34.640
علبة التونة على شكل متوازي مستطيلات أبعاده تلتاشر سنتيمتر وستة سنتيمتر وتلاتة سنتيمتر.

49
00:05:34.640 --> 00:05:37.480
التلاتة سنتيمتر بتمثّل العرض.

50
00:05:37.480 --> 00:05:39.800
التلتاشر سنتيمتر بتمثّل الطول.

51
00:05:39.800 --> 00:05:42.840
والستة سنتيمتر بتمثّل ارتفاع علبة التونة.

52
00:05:43.680 --> 00:05:57.400
يبقى حجم علبة التونة اللي هو حجم متوازي المستطيلات، هيساوي الطول اللي هو تلتاشر سنتيمتر، في العرض اللي هو تلاتة سنتيمتر، في الارتفاع اللي هو ستة سنتيمتر.

53
00:05:58.040 --> 00:06:02.040
هيساوي ميتين أربعة وتلاتين سنتيمتر مكعب.

54
00:06:03.640 --> 00:06:06.160
وهي دي قيمة حجم علبة التونة.

55
00:06:07.440 --> 00:06:10.640
اتكلمنا في الفيديو ده عن إيجاد حجم متوازي المستطيلات.

56
00:06:10.640 --> 00:06:12.880
عرفنا يعني إيه متوازي المستطيلات.

57
00:06:12.880 --> 00:06:14.080
ويعني إيه حجم.

58
00:06:14.080 --> 00:06:23.120
وإزاي هنوجد قيمة حجم متوازي المستطيلات بقانونين؛ اللي هو مساحة القاعدة في الارتفاع، أو الطول في العرض في الارتفاع.

59
00:06:23.120 --> 00:06:26.480
وعرفنا إن الحجم بيتقاس بالوحدات المكعبة.


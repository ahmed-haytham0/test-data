WEBVTT
Kind: captions
Language: ar

00:00:00.000 --> 00:00:03.040
غير حياتك مع أسلوب

00:00:03.040 --> 00:00:06.240
أهلا بيكم في الحلقة التانية من سلسلة: أفكار أسلوب

00:00:06.240 --> 00:00:09.860
وحلقة بعنوان: مقدمة عن تنظيم وادارة الوقت

00:00:09.860 --> 00:00:13.840
مرة تانية… حلقة النهاردة كانت أكتر حاجة اتطلبت مننا الفترة اللي فاتت

00:00:13.840 --> 00:00:15.740
ازاي انظم وقتي؟

00:00:15.740 --> 00:00:19.420
حلقة النهاردة: مقدمة عن تنظيم و ادارة وتنظيم الوقت

00:00:19.420 --> 00:00:20.860
سواء كنت د. أحمد زويل

00:00:20.860 --> 00:00:22.360
أو كنت كابتن محمد أبو تريكة

00:00:22.360 --> 00:00:24.020
أو طالب في المدرسة أو الجامعة

00:00:24.020 --> 00:00:26.020
أو ست بيت وبتديري منزل وأسرة

00:00:26.020 --> 00:00:28.900
كلنا عندنا ٢٤ ساعة بس في اليوم

00:00:28.900 --> 00:00:33.820
وطلبات وأعمال وواجبات وأهداف وأحلام… اكبر بكتيييير جدا من الوقت المتاح

00:00:33.820 --> 00:00:37.040
إحنا جايين النهاردة علشان نحط ٦ خطوات أساسيين

00:00:37.040 --> 00:00:40.180
علشان نبدأ بيهم رحلة: تنظيم وإدارة الوقت

00:00:40.180 --> 00:00:41.860
الخطوة الأولى: راقب وقتك

00:00:41.860 --> 00:00:44.880
علشان تقدر تستفاد أكبر استفادة ممكنة من وقتك

00:00:44.880 --> 00:00:47.980
لازم تراقبه الأول تشوفه هو بيروح فين

00:00:47.980 --> 00:00:51.020
الخطوة دي لوحدها كفيلة بأنها تزيد انتاجيتك

00:00:51.020 --> 00:00:55.180
و كمية الحاجات اللي بتخلصها في يوم واحد ٣ أضعاف… ومن أول يوم

00:00:55.180 --> 00:00:59.480
وعلشان كده الخطوة دي هانديها أكبر إهتمام وتركيز في حلقتنا النهاردة

00:00:59.480 --> 00:01:02.600
هات ورقة وقلم وسطر الورق وقسمها ٣ أقسام

00:01:02.600 --> 00:01:06.360
الوقت من… والوقت حتى…. وكنت بعمل إيه في الوقت ده

00:01:06.360 --> 00:01:09.360
وابدا إكتب كل حاجة بتعملها في يومك لما تيجي تعملها

00:01:09.360 --> 00:01:11.900
وبتعملها من الساعة كام لكام بالظبط

00:01:11.900 --> 00:01:15.020
يعني… من ١٢ بالليل ل ٨ الصبح نايم

00:01:15.020 --> 00:01:19.280
من ٨ الصبح ل ٨:١٥ …بتدلع على السرير علشان أصحى

00:01:19.280 --> 00:01:24.740
من ٨:١٥ ل ٨:٤٠… بجهز علشان انزل الشغل أو المدرسة أو الكلية

00:01:24.740 --> 00:01:29.140
من ٨:٤٠ ل ٩:٣٠… رحلة المواصلات الصباحية

00:01:29.140 --> 00:01:32.160
بس استفدت من وقتي بإني قرأت صفحتين من كتاب

00:01:32.160 --> 00:01:34.640
أو اتفرجت على فيديو عن ادارة وتنظيم الوقت

00:01:34.640 --> 00:01:38.640
من ٩:٣٠ ل ١٠:١٠… فاتح الفايسبوك بلف على نفس الصور

00:01:38.640 --> 00:01:40.080
اللي بلف عليهم كل يوم

00:01:40.080 --> 00:01:45.040
من ١٠:١٠ ل ١٠:٢٠... على الواتس آب بتكلم كلام ملوش لازمة

00:01:45.040 --> 00:01:49.620
من ١٠:٢٠ ل ١١:٠٠... بفطر وبعمل شاي وبتكلم مع زمايلي

00:01:49.620 --> 00:01:54.180
من ١١:٠٠ ل ١١:١٠… بدأت أركز في شغلي شوية ١٠ دقايق

00:01:54.180 --> 00:01:58.880
من ١١:١٠ ل ١١:٥٠… فايس زفت تاني يادي النيلة

00:01:58.880 --> 00:02:02.520
وإفضل اكتب يومك كله من أوله لآخره من غير ماتسيب ولا لحظة

00:02:02.520 --> 00:02:04.580
حتى لما تنام… سجل كل حاجة

00:02:04.580 --> 00:02:08.440
انت محتاج تنفذ خطوة مراقبة الوقت دي لمدة يوم أو يومين بس

00:02:08.440 --> 00:02:11.740
وانت بتراقب وقتك, هاتلاقي نفسك مش راضي تضيع وقتك

00:02:11.740 --> 00:02:15.280
علشان هاتتكسف انك تكتب ٣٠ أو ٥٠ دقيقة على الفايسبوك

00:02:15.280 --> 00:02:17.880
بتفرج على صور ناس مش عارفة أنا مين

00:02:17.880 --> 00:02:20.940
هاتلاقي نفسك متشجع انك تعمل الحاجات الصح كلها

00:02:20.940 --> 00:02:23.340
علشان تسجلها عندك في جدول مراقبة وقتك

00:02:23.340 --> 00:02:26.460
أنا عن نفسي أول يوم بدأت أنفذ فيه خطوة مراقبة وقتي

00:02:26.460 --> 00:02:29.860
انتاجيتي تضاعفت وبقيت بخلص حاجات كتيرة جدا في اليوم

00:02:29.860 --> 00:02:33.460
الخطوة دي بس…  كفيلة بإنها تغيرلك حياتك كلها

00:02:33.460 --> 00:02:37.600
جربها لمدة يوم واحد بس حياتك كلها هاتتغير في اليوم ده

00:02:37.600 --> 00:02:40.500
الخطوة التانية: حط خطة يومية لليوم بتاعك

00:02:40.500 --> 00:02:41.460
تو دو ليست يعني

00:02:41.460 --> 00:02:43.940
إنت أكيد سمعت النصيحة دي قبل كده كتير أوي

00:02:43.940 --> 00:02:46.560
ولسه هاتسمعها كتير أوي أوي أوي أوي

00:02:46.560 --> 00:02:50.000
مفيش انسان ناجح في تنظيم وادارة وقته في العالم كله

00:02:50.000 --> 00:02:52.140
مش بيستخدم نوتة أو تودو ليست

00:02:52.140 --> 00:02:54.980
علشان يحط خطة يومية لكل الحاجات اللي وراه

00:02:54.980 --> 00:02:57.260
كل دقيقة بتحطها في وضع خطتك اليومية

00:02:57.260 --> 00:03:00.820
هاتوفر عليك أضعاف أضعاف وقت تنفيذ أي حاجة عندك في اليوم

00:03:00.820 --> 00:03:03.120
هات نوتة صغيرة وخليها في جيبك على طول

00:03:03.120 --> 00:03:06.920
واكتب فيها أول اليوم كل الحاجات اللي المفروض تخلصها في اليوم ده

00:03:06.920 --> 00:03:09.280
وكل ما تخلص حاجة من الحاجات اللي وراك طلع النوتة

00:03:09.280 --> 00:03:10.860
واشطب على الحاجة اللي خلصتها

00:03:10.860 --> 00:03:13.140
ممكن بدل النوتة برنامج تودو على موبايلك

00:03:13.140 --> 00:03:16.980
فيه آلاف برامج التودو لجميل أنواع الموبايلات و معظمها ببلاش

00:03:16.980 --> 00:03:19.180
بس نوتة صغيرة فعلا كفاية لو تحب

00:03:19.180 --> 00:03:23.140
علشان الخطوة دي مهمة جدا والمفروض تفضل شغال بيها طول العمر

00:03:23.140 --> 00:03:27.960
هانقول مثال لشكل الخطة اليومية لأكتر إنسان ممكن يكون عنده شغل في يوم

00:03:27.960 --> 00:03:30.920
وهو أم… بتدير منزل وكمان بتشتغل

00:03:30.920 --> 00:03:33.700
هاتي نوتة صغيرة واكتبي فيها خطتك لبكرة

00:03:33.700 --> 00:03:37.740
وخليها خطوات صغيرة… كل ما تخلصي خطوة اشطبي عليها

00:03:37.740 --> 00:03:39.740
أصحي الأولاد من النوم

00:03:39.740 --> 00:03:40.760
أحضر الفطار

00:03:40.760 --> 00:03:42.420
أحط السندوتشات في شنط الأولاد

00:03:42.420 --> 00:03:43.100
أروح الشغل

00:03:43.100 --> 00:03:43.820
تحضير الغدا

00:03:43.820 --> 00:03:45.440
أعمل الواجب المدرسي مع الأولاد

00:03:45.440 --> 00:03:46.320
تمرين الأطفال

00:03:46.320 --> 00:03:48.400
قراءة صفحتين من كتاب عن تنظيم الوقت

00:03:48.400 --> 00:03:50.160
ونكمل خطة لليوم كله…

00:03:50.160 --> 00:03:54.380
ممكن كمان يكون فيه خطة يومية للبيت…. وخطة تانية للشغل

00:03:54.380 --> 00:03:59.540
كل واحد فينا خطته اليومية هاتكون مختلفة… بس خلي النوتة دي دايما في جيبك

00:03:59.540 --> 00:04:02.500
كل ما تخلص حاجة طلعها واشطب على الحاجة دي

00:04:02.500 --> 00:04:04.760
ولو جالك حاجة زيادة المفروض تعملها في اليوم

00:04:04.760 --> 00:04:07.100
طلع النوتة وزودها على خطتك اليومية

00:04:07.100 --> 00:04:09.100
أكبر ميزة في الخطة اليومية دي

00:04:09.100 --> 00:04:11.860
هي ان عمرك ما هاتنسى أي حاجة المفروض تعملها

00:04:11.860 --> 00:04:13.820
وكمان وانت بتكتب أي حاجة في خطتك

00:04:13.820 --> 00:04:17.560
مخك بيستقبل اشارة واستعداد إنه يتشجع ويعمل الخطة دي

00:04:17.560 --> 00:04:20.840
جرب بنفسك… وشوف احساسك والتشجيع اللي هاتحس بيه

00:04:20.840 --> 00:04:23.120
وانت بتشطب على كل حاجة لما تخلصها

00:04:23.120 --> 00:04:28.700
انتاجيتك هاتزيد من أول يوم… وكمان تنظيم الوقت هايكون وقت مسلي وممتع

00:04:28.700 --> 00:04:33.180
معلومة مهمة: معظم الأيام مش هاتخلص كل الحاجات اللي في خطتك اليومية

00:04:33.180 --> 00:04:38.040
ده طبيعي جدا… انقلهم في خطة اليوم اللي بعده وانت بتكتب خطة اليوم الجديد

00:04:38.040 --> 00:04:39.880
الخطوة التالتة: فكر على ورق

00:04:39.880 --> 00:04:42.300
لم تيجي تفكر في أي حاجة فكر على ورق

00:04:42.300 --> 00:04:44.920
بنفس الطريقة اللي بنكتب ونرسم بيها في الفيديو ده

00:04:44.920 --> 00:04:48.880
أفكارك وتركيزك هايكونوا أعلى بكتير جدا وانت بتفكر على ورق

00:04:48.880 --> 00:04:51.280
وكمان هاتوفر وقت كتييير جدا

00:04:51.280 --> 00:04:54.300
الخطوة الرابعة: اوعى تعمل حاجتين في نفس الوقت

00:04:54.300 --> 00:04:57.880
لو عندك حاجة مهمة اوعى تعملها مع أي حاجة تانية

00:04:57.880 --> 00:05:00.660
لأنك كده هاتضيع وقت كتيييير على الفاضي

00:05:00.660 --> 00:05:05.120
لو بتذاكر… اوعى تضحك على نفسك وتذاكر أمام التليفيزون أو الفايسبوك

00:05:05.120 --> 00:05:09.260
اوعى تعمل أي حاجة مهمة مع أي حاجة تانية مهما كانت

00:05:09.260 --> 00:05:12.780
لو عندك حاجات مش مهمة ممكن تعملها مع بعض مفيش مشكلة

00:05:12.780 --> 00:05:13.680
حتى توفر وقت

00:05:13.680 --> 00:05:17.620
بس لو حاجة مهمة انت عارف… ماتعملش حاجة مهمة مع أي حاجة تانية

00:05:17.620 --> 00:05:21.240
الخطوة الخامسة: إحجز وقت للتركيز بدون أي تشتيت

00:05:21.240 --> 00:05:24.940
إنت هاتحتاج يكون عندك كذا جزء من الوقت محجوزين للشغل بتركيز

00:05:24.940 --> 00:05:26.120
ومن غير أي تشتيت

00:05:26.120 --> 00:05:29.600
الجزء ده من الوقت هايكون محدد بمدة زي ٣٠ دقيقة مثلا

00:05:29.600 --> 00:05:31.680
ولازم تلغي كل أنواع التشتيت

00:05:31.680 --> 00:05:34.300
الغي الموبايل بتاعك وانسى الفايسبوك والواتس أب

00:05:34.300 --> 00:05:36.900
والشات والمكالمات مع أصدقائك وكل حاجة في الدنيا

00:05:36.900 --> 00:05:42.160
حدد ٣٠ دقيقة إعمل فيهم حاجات مهمة وراك وركز فيها جدا

00:05:42.160 --> 00:05:44.820
وبعد ال٣٠ دقيقة دول خد راحة وكافئ نفسك

00:05:44.820 --> 00:05:49.660
لو عملت النقطة دي صح هاتخلص حاجات مهمة كتير في ال٣٠ دقيقة دول

00:05:49.660 --> 00:05:52.060
خاصة لو مذاكرة أو شغل محتاج تركيز

00:05:52.060 --> 00:05:55.320
كل ما يكون عندك فترات شغل أكتر بدون أي تشتيت

00:05:55.320 --> 00:05:59.800
كل ما انتاجيتك هاتزيد وهاتقدر تخلص حاجات أكتر بتكير جدا من أي حد تاني

00:05:59.800 --> 00:06:03.520
الخطوة السادسة: إستثمر في تنظيم وإدارة وقتك

00:06:03.520 --> 00:06:07.980
تنظيم وإدارة وقتك… هي أكتر حاجة هاتخليك ناجح في كل مجالات حياتك

00:06:07.980 --> 00:06:09.320
وإنت كإنسان ناجح

00:06:09.320 --> 00:06:11.960
لازم ماتوفرش أي وقت أو مجهود

00:06:11.960 --> 00:06:14.980
في إنك تتعلم حاجات جديدة عن تنظيم وإدارة الوقت

00:06:14.980 --> 00:06:17.760
هات كتاب عن فن ادارة الوقت واقرأ فيه كل يوم

00:06:17.760 --> 00:06:20.800
دور على فيديوهات عن فن ادارة الوقت واتفرج عليها

00:06:20.800 --> 00:06:24.260
هات لنفسك نوتة يكون شكلها حلو تشجعك على كتابة خطتك اليومية

00:06:24.260 --> 00:06:28.800
شوف ايه أدوات ممكن تجيبها تشجعك على إنك تنظم وقتك وهات الأدوات دي

00:06:28.800 --> 00:06:33.200
إكتبلنا في كومنت تجربتك عن تنظيم وقتك واقتراحاتك لتنظيم وادارة الوقت

00:06:33.200 --> 00:06:34.500
إعمل شير للحلقة دي

00:06:34.500 --> 00:06:38.220
و خليك سبب في إن ناس كتير تستفاد من المعلومات اللي فيه

00:06:38.220 --> 00:06:41.320
لو إنت استفدت حاجة من الحلقة دي شجعنا بلايك للفيديو

00:06:41.320 --> 00:06:45.920
وبكده… نكون وصلنا للوقت اللي بنشحت في السابسكرايب من مشاهدينا الأعزاء

00:06:45.920 --> 00:06:48.260
سابسكرايب لو سمحت… علشان هو ببلاش أصلا

00:06:48.260 --> 00:06:50.620
سابسركايب من فضلك…. علشان كوكب الأرض الحزين

00:06:50.620 --> 00:06:54.900
لو عندك مشكلة تساقط الشعر… إعملي سابسركايب… وإعملي شعرك بروتين

00:06:54.900 --> 00:06:58.020
لو أصحابك بيضربوك في الشغل… إعمل سابسكرايب… وسيب الشغل

00:06:58.020 --> 00:07:01.600
لو نفسك تشتري عربية… إعمل سابسكرايب… وحوش تمنها

00:07:01.600 --> 00:07:04.380
لو نفسك تجيب مجموع أو تقدير عالي… إعمل سابسكرايب

00:07:04.380 --> 00:07:07.840
وإتفرج عن حلقتنا اللي فاتت عن المذاكرة… وموت نفسك مذاكرة

00:07:07.840 --> 00:07:11.740
خليك كريم… وانشر الحلقة دي… وكل الأفكار الإيجابية اللي تشوفها أدامك

00:07:11.740 --> 00:07:13.740
خليك كريم… خليك حبوب


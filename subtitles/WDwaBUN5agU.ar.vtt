WEBVTT
Kind: captions
Language: ar

00:00:00.200 --> 00:00:01.440
حَظِر تَجوال

00:00:02.440 --> 00:00:04.680
مِثِل متحف شَمِع صارَت مدينتنا

00:00:05.000 --> 00:00:06.520
شريط ووقَّفوا الصورة

00:00:07.160 --> 00:00:09.200
بِنِت في نُصِّ لِجْديلِة

00:00:09.200 --> 00:00:12.960
وِإمْها حامِلِة بْيَدْها غطاة الطَنْجَرَة وِبْخارهَا تْثَبَّت 

00:00:12.960 --> 00:00:14.680
كَأَنُّه عَ الهوا منقوش

00:00:15.200 --> 00:00:18.920
وَلَد عَمْ يلعبِ بْطابة وِطابة معلَّقَة بينه وبين الأرض

00:00:19.200 --> 00:00:21.320
ونائب رافعِ السَبَّابة عم يحتجّ

00:00:21.320 --> 00:00:23.280
وصوتُه راح في الصورة مش مْبيِّن

00:00:23.720 --> 00:00:25.560
ونائب غيرُه يِتْثاءَب

00:00:25.560 --> 00:00:27.560
فَتَح ثِمُّه وما اتْسَكَّر

00:00:28.200 --> 00:00:30.560
وزيرِ بْيركَبِ السَّيارَة والحارس فتح لُه الباب

00:00:30.560 --> 00:00:32.320
رِجِلْ فيها وْرِجِلْ لِسَّه عَلَى الشارع

00:00:32.760 --> 00:00:34.680
عتابا مْعلّقة في الجَوّ

00:00:34.680 --> 00:00:37.360
بين الراعي والمَولى المُهَيْمِن فوق

00:00:37.880 --> 00:00:40.960
هدوءِ بْلا مثيلِ بْيُحكم العالم

00:00:41.960 --> 00:00:46.280
وِفَجْأَة صوت بيطَقْطِقْ على الشارع وعم يعلَى

00:00:46.680 --> 00:00:47.840
مُهُر أدهم

00:00:47.840 --> 00:00:50.840
ركض وسْطِ المدينِة كَنْهَا تُفَّاحة قَسَمها اثنين

00:00:50.840 --> 00:00:52.080
وراهْ مهريْن

00:00:52.080 --> 00:00:53.320
وراهم واحد وعشرين

00:00:53.320 --> 00:00:54.680
وراهم ألْف أو ألفين

00:00:54.680 --> 00:00:56.400
زلازل من رَكِضْ لِخْيول

00:00:56.400 --> 00:00:59.120
حوافرها تِنادي يوم لِقْيامِة وما تصبر

00:00:59.120 --> 00:01:01.320
مِثِلْ لِصْغار دبَّت رجلها في الأرض: 

00:01:01.320 --> 00:01:04.360
"هلَّ تَعَالْ، هلَّ، هلَّ أو أبكر"

00:01:05.160 --> 00:01:06.240
ألوف الخيل 

00:01:06.520 --> 00:01:07.960
مَرَّت من مدينتنا

00:01:08.240 --> 00:01:12.360
من الأسوَد إلى الأبيض إلى الأخضر إلى الأحمر

00:01:13.320 --> 00:01:14.640
وبعد العاصِفة

00:01:15.480 --> 00:01:16.400
لِسْكون

00:01:17.560 --> 00:01:19.920
وظلِّ المتحفِ مْحافظ على حالُه

00:01:20.360 --> 00:01:23.920
وكُلْ إنسان ساكن جُوَّه تمثالُه

00:01:24.600 --> 00:01:27.040
هدوء بْلا مَثيلِ بْيُحكُمِ العالم

00:01:27.800 --> 00:01:31.280
ومَرَّت في البلد سيَّارة العسكر


WEBVTT
Kind: captions
Language: ar

00:00:00.840 --> 00:00:02.880
القسطرة التشخيصية

00:00:03.380 --> 00:00:07.240
ده اكتر فحص الناس بتسمع عنه و بتترعب منه

00:00:07.240 --> 00:00:13.640
اولا لو انا المريض بتاعى قررت ادخله القسطرة فأنا ممكن ادخله القسطرة

00:00:13.640 --> 00:00:21.080
لعلاج كهربية القلب  علاج صمامات القلب لقفل ثقب فى القلب لتعقيم الشرايين التاجية للقلب

00:00:21.080 --> 00:00:24.000
لما بدخل مريض عندى فى اوضه القسطرة

00:00:24.160 --> 00:00:25.540
فى 100 حاجه ممكن اعملها

00:00:25.540 --> 00:00:33.660
المفهوم العام لدى الناس لما نقول القسطرة التشخيصية يبقى لتشخيص ضيق الشريان التاجى للقلب

00:00:33.660 --> 00:00:40.940
ده المفهوم العام لما نقول حد عمل اسطره لان 80 أو 90 في المائة من الناس بيدخلوا عشان السبب ده

00:00:40.940 --> 00:00:44.580
فبقى المفهوم العام لدى الناس هي القسطرة التشخيصية عباره عن ايه

00:00:44.840 --> 00:00:50.260
هى عباره عن وسيله لتحديد مقدار الضيق في الشريان التاجى للقلب

00:00:50.480 --> 00:00:59.140
موجود ولا لا نسبه الضيق موجودة قد ايه موجوده فى اى شريان من شرايين القلب هل فى شريان رئيسى او شريان فرعى

00:00:59.140 --> 00:01:03.180
هل فى اول الشريان او فى اخره هل فى شريان واحد ولا اكتر من شريان

00:01:03.460 --> 00:01:08.840
و بناء على نتيجة القسطرة التشخيصية بحدد العلاج

00:01:09.020 --> 00:01:14.500
بعض الناس قالوا بعد ما عملنا القسطرة انتا هتاخد دوا بعض المرضى

00:01:14.500 --> 00:01:21.220
اقوله لا انتا عملت القسطرة عندك شرايين ضيقه ومش هتنفع تتوسع بالأدوية و لازم تتوسع بالدعامات

00:01:21.300 --> 00:01:27.300
يبقى هحتاج انى اعملك دعامات أو أوسع الشريان بالبالون و بعدين اعمل الدعامات

00:01:27.460 --> 00:01:34.820
و فى بعض الناس تانى هيحتاجوا يعملوا عمليه قلب مفتوح لتغيير شرايين او زرع شرايين بديله

00:01:34.820 --> 00:01:40.180
لتغذيه عضلة القلب وحماية القلب من حدوث جلطات و ضعف فى عضلة القلب

00:01:40.360 --> 00:01:48.820
يبقى القسطره التشخصيه هى وسيله لتشخيص اصابه الشريان التاجى و تحديد العلاج المناسب

00:01:49.020 --> 00:01:57.800
الشريان ضيق ولا لا و بنسبه كام و المكان فين اللى ضيق نسيه الضيق قد ايه شريان واحد ولا اكتر فى اوله ولا فى اخره العلاج المناسب ايه

00:01:57.800 --> 00:02:01.680
كل ده بيانات و معلومات انا باخدها من القسطره التشخصيه

00:02:01.840 --> 00:02:05.220
طب مفيش اى بديل اخر اشخص بيه قبل كده ؟

00:02:05.320 --> 00:02:10.660
فى بدائل كتير او فحوصات بنجريها قبل كده

00:02:10.780 --> 00:02:16.600
بنعمل رسم القلب الاول بنعمل الموجات فوق الصوتيه الاول ممكن نعمل اشاعه مقطعيه على شرايين التاجيه

00:02:16.600 --> 00:02:22.480
ممكن نعمل مسح ذرى ممكن نعمل رسم قلب بالمجهود ممكن نعمل موجات صوتيه بالمجهود الدوائى

00:02:22.640 --> 00:02:26.100
كل ده عشان تدينا معلومات عن الشرايين التاجيه

00:02:26.160 --> 00:02:33.540
لكن فى الاخر اللى بيحدد و يقول العلاج ده هو العلاج الوحيد المناسب لهذا المريض

00:02:33.540 --> 00:02:36.120
هو القسطره التشخيصيه بتاعه القلب

00:02:36.120 --> 00:02:44.780
القسطره بتتعمل ما بين مخدر موضعى و انتا صاحى و بيتتعمل من الايد او من الرجل بمخدر موضعى

00:02:44.940 --> 00:02:47.960
بتاخد ربع ساعه تلت ساعه بالكتير

00:02:48.080 --> 00:02:57.060
بعدها كل البيانات بتاعه الشرايين التاجيه بتحدد و الخريطه بتاعه الشرايين التاجية ال 3 وفروعهم الرئيسية والفروع الصغيرة بتبان

00:02:57.220 --> 00:03:02.580
وتتضح قدام الدكتور المعالج و بيحدد لك ايه هو العلاج المناسب اللى لازم تعمله

00:03:02.580 --> 00:03:06.600
ارجوكوا متقلقوش لو الدكتور قالك انت محتاج قسطرة

00:03:06.600 --> 00:03:14.060
ده حاجه بسيطه جدا و بمخدر موضعى و انتا صاحى لا فيها خياطه ولا غرز ولا نقل دم ولا بنج كلى ولا اى حاجه خالص

00:03:14.160 --> 00:03:23.560
لكن مفيده جدا فى تقييم حالة الشرايين التاجية للقلب و التنقل بالعلاج المناسب فى الوقت المناسب لحماية عضلة القلب

00:03:24.140 --> 00:03:26.560
اطيب تمنياتى ليكوا بالصحة و السلامة

00:03:26.560 --> 00:03:31.880
ارجوا ان يكون المفهوم بتاع القسطرة بقى واضح لي حضراتكوا  دلوقتى


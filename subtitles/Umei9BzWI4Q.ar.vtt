WEBVTT
Kind: captions
Language: ar

00:00:00.000 --> 00:00:03.080
غير حياتك مع أسلوب فى رمضان

00:00:03.080 --> 00:00:06.860
أهلا بيكم في الحلقة رقم ٢٥ من برنامج أسلوب في رمضان

00:00:06.860 --> 00:00:09.400
وحلقة بعنوان: اللبن المسكوب

00:00:09.400 --> 00:00:11.760
يالهويييييي… مين اللي وقع كوباية اللبن دي

00:00:11.760 --> 00:00:14.780
أنا مش قوتلكوا تاخدوا بالكوا وإنتوا بتحطوها

00:00:14.780 --> 00:00:17.540
خلاص يا سيد… هانشيلها ونكمل الحلقة

00:00:17.540 --> 00:00:21.120
بوظتوا المكتب وبوظتوا الحلقة وبوظتوا كل حاجة

00:00:21.120 --> 00:00:23.120
أنا قولتلكوا ١٠٠ مرة تاخدوا بالكوا

00:00:23.120 --> 00:00:24.620
إهيئ إهيء إهيء

00:00:24.620 --> 00:00:28.120
يا سيدي خلاص… هانشيلها قولنا… علشان نعرف نكمل الحلقة

00:00:28.120 --> 00:00:31.000
بلاش توتر بقى… علشان نعرف نشتغل طيب

00:00:31.000 --> 00:00:33.000
أعمل أنا إيه دلوقتي....حرام عليكم

00:00:33.000 --> 00:00:37.820
مفيش حاجة بتعرفوا تعملوها صح أبدا... لازم أنا اللي أعمل كل حاجة بإيدي

00:00:37.820 --> 00:00:40.300
ماشي ياسيدي بصوتك اللي زي الضفدع ده…

00:00:40.300 --> 00:00:42.880
كمل إنت الحلقة لواحدك بقى… وإلبس في الحيطة…

00:00:42.880 --> 00:00:46.220
طالما إنت هاتقضيها عياط على اللبن المكبوب

00:00:46.220 --> 00:00:48.740
أحسن… أنا أصلا بعمل كل حاجة لواحدي صح…

00:00:48.740 --> 00:00:51.640
بوظتولي الدنيا.......إهيء إهيء … إهييييئ

00:00:51.640 --> 00:00:53.640
كنا بنقول إيه إحنا يا شباب طيب

00:00:53.640 --> 00:00:59.160
آه… صح…  حلقة النهاردة بعنوان: اللبن المسكوب (بين قوصين اللبن المكبوب)

00:00:59.160 --> 00:01:00.440
تعالوا الأول أقولكوا:

00:01:00.440 --> 00:01:05.440
إن الإنسان الذكي, هو اللي يتعلم صفاتة وسلوكياته في الحياة بطريقتين

00:01:05.440 --> 00:01:08.760
الطريقة الأولى: إنه يشوف صفة أو سلوك من شخص

00:01:08.760 --> 00:01:12.400
ويحب الشخص والسلوك ده أوي… فا يقلده في السلوك ده

00:01:12.400 --> 00:01:14.940
علشان يكون جميل ومحبوب زيه….

00:01:14.940 --> 00:01:20.040
والطريقة التانية: إن ربنا يرزقك بواحد بيعمل صفة بتكرهك إنت فيه

00:01:20.040 --> 00:01:21.860
وبتكره الصفة دي…

00:01:21.860 --> 00:01:27.100
والمفروض ساعتها إن إحنا نكره وننفر من الصفة دي… ومانكررهاش أبدا

00:01:27.100 --> 00:01:31.660
هما دول الطريقتين اللي الواحد لازم يتعلم بيهم كل صفاته في الحياة

00:01:31.660 --> 00:01:34.880
ندور على الناس الناجحة… ونشوف بينجحوا إزاي

00:01:34.880 --> 00:01:37.620
ونقلدهم في صفاتهم اللي بتوصل للنجاح

00:01:37.620 --> 00:01:40.180
ونشوف الناس المكروهة… مكروهين إزاي…

00:01:40.180 --> 00:01:43.640
و نحاول نتجنب على أد ما نقدر الصفات اللي بيعملوها…

00:01:43.640 --> 00:01:45.860
علشان مانكونش مكروهين زيهم

00:01:45.860 --> 00:01:48.840
هانتكلم النهاردة عن صفة مكرووووووهة جدا

00:01:48.840 --> 00:01:51.820
وحظنا الحلو… إن معظم الناس بتعملها…

00:01:51.820 --> 00:01:55.080
الصفة دي هي: البكاء على اللبن المسكوب

00:01:55.080 --> 00:01:59.180
جايين نفهم مع بعض إيه معنى الصفة دي… وإزاي نتجنب إننا نعملها

00:01:59.180 --> 00:02:03.560
من أكتر من ١٠ سنين, كنت بشتغل مهندس برمجة  في شركة  برمجة جميلة جدا

00:02:03.560 --> 00:02:05.000
ولها فروع في بلاد كتيرة

00:02:05.000 --> 00:02:07.480
و دي كانت تاني شركة كبيرة أشتغل فيها

00:02:07.480 --> 00:02:11.620
وكان مديري في الشركة… هو صاحب الشركة… يعني هو المالك…

00:02:11.620 --> 00:02:14.900
ولما يكون المدير بقى هو صاحب الشركة في نفس الوقت…

00:02:14.900 --> 00:02:17.280
ما أقولكش… نفوذ من كل ناحية

00:02:17.280 --> 00:02:22.660
المهم, كان عندي مشروع أسلمه في ميعاد معين, وكان في ضغط شغل كبييير جدا

00:02:22.660 --> 00:02:25.400
وقابلتني مشاكل غير متوقعة في المشروع ده

00:02:25.400 --> 00:02:28.640
عطلتني كتير أوي عن إني أسلم المشروع في ميعاده…

00:02:28.640 --> 00:02:33.700
وجينا ليلة تسليم المشروع, وجالي مديري في الشغل اللي هو صاحب الشركة

00:02:33.700 --> 00:02:37.720
علشان يتأكد إن أنا هاسلم المشروع في ميعاده… يالهويييييي

00:02:37.720 --> 00:02:42.300
جالي المكتب وقعد جانبي وقالي… إيه أخبار تسليم المشروع بتاع بكرة

00:02:42.300 --> 00:02:44.900
هانسلم في ميعادنا إن شاء الله, مش كده؟

00:02:44.900 --> 00:02:46.600
أنا كنت متأخر في الشغل

00:02:46.600 --> 00:02:51.620
ومش هاقدر أسلم المشروع قبل ٤ أيام تأخير عن الميعاد

00:02:51.620 --> 00:02:55.180
فا إجتهدت أوي إني أقعد أحكي قصص وحكايات ورويات

00:02:55.180 --> 00:02:58.540
إن قابلتني مشاكل غير متوقعة… وبلا بلا بلا بلا

00:02:58.540 --> 00:03:02.720
وإني غصب عني هاتأخر في تسليم المشروع ٤ أيام عن الميعاد المحدد

00:03:02.720 --> 00:03:05.780
وإن ده مش ذنبي.....ده علشان كذا وكذا وكذا وكذا

00:03:05.780 --> 00:03:08.460
مديري ده كان راجل ذكي جدا

00:03:08.460 --> 00:03:12.980
وفهم إني قاعد بعمل قصص وحوارات علشان أنا متأخر في التسليم

00:03:12.980 --> 00:03:16.940
ولأنه راجل فعلا ذكي جدا وبيعرف إزاي ينجح في الحياة

00:03:16.940 --> 00:03:21.220
لقيته بيبتسم إبتسامة بسيطة جدا … مشهور هو أوي بيها

00:03:21.220 --> 00:03:25.480
ولقيته بيقولي: أنا مش جاي أعيط على اللبن المكبوب

00:03:25.480 --> 00:03:29.960
عندنا دلوقتي مشكلة: ألا وهي… التأخير في تسليم المشروع

00:03:29.960 --> 00:03:32.880
لو قعدنا نعيط من هنا لغاية الإسبوع اللي جاي

00:03:32.880 --> 00:03:36.500
مش هانستفيد أي حاجة غير إن إحنا هانعطل نفسنا زيادة

00:03:36.500 --> 00:03:40.240
وهانستهلك الطاقة اللي عندنا كلها في العياط والجدل والنقاش…

00:03:40.240 --> 00:03:44.060
وبدل مانسلم متأخر ٤ أيام… هانسلم متأخر أسبوعين

00:03:44.060 --> 00:03:47.140
إحنا ناس أذكياء, مش هانعيط على اللي فات

00:03:47.140 --> 00:03:51.200
هانبدأ من دلوقتي حالا, نشوف إيه اللي متأخر في المشروع

00:03:51.200 --> 00:03:56.240
ونشوف إيه اللي نقدر نساعد بيه بعض علشان نسلم المشروع في أسرع وقت…

00:03:56.240 --> 00:04:01.840
ويكون التأخير في التسليم أقل ما يمكن… ونكون إيجابيين وأذكياء طول الوقت

00:04:01.840 --> 00:04:04.880
وياسيدي, بعد لما نسلم المشروع إن شاء الله

00:04:04.880 --> 00:04:09.060
نبقى نقعد ندردش مع بعض, ونشوف إيه الأسباب اللي أدت للتأخير

00:04:09.060 --> 00:04:11.980
علشان نبقى نتجنبها في المستقبل إن شاء الله…

00:04:11.980 --> 00:04:15.480
بس هانتناقش علشان نتجنب المشاكل دي بس في المستقبل

00:04:15.480 --> 00:04:19.620
مش علشان نرمي اللوم على بعض, أو علشان نعيط على اللبن المكبوب

00:04:19.620 --> 00:04:24.740
أنا بجد, جاتلي صدمة… مش ده اللي أنا كنت متوقعه أبدا

00:04:24.740 --> 00:04:29.620
أنا كنت متوقع إنه يقعد يزعق ويصرخ, ويقولي إنت مش بتحافظ على شغلك

00:04:29.620 --> 00:04:31.540
ومش بتسلم مشاريعك في مواعيدها

00:04:31.540 --> 00:04:33.540
وبتخسر الشركة فلوس كتيرة

00:04:33.540 --> 00:04:36.620
وفعلا… التأخير في تسليم أي مشروع ولو يوم واحد

00:04:36.620 --> 00:04:38.580
بيخسر الشركة فلوس كتيرة جدا

00:04:38.580 --> 00:04:42.940
وكنت متوقع إني يتعمل عليا حفلة تأديب وإصلاح وتهذيب

00:04:42.940 --> 00:04:46.240
على الأقل… ده اللي أنا كنت بشوفه بيحصل في باقي الشركات…

00:04:46.240 --> 00:04:47.320
وحتى في البيوت

00:04:47.320 --> 00:04:51.880
لما يحصل مشكلة… بدل لما نحط مجهودنا في التفكير في حل المشكلة

00:04:51.880 --> 00:04:54.380
بنقعد نعيط ونزعق ونبهدل في بعض…

00:04:54.380 --> 00:04:58.240
وكل واحد يشاور على التاني علشان يقول: هو السبب

00:04:58.240 --> 00:05:00.540
لكن مش هو ده اللي حصل أبدا…

00:05:00.540 --> 00:05:05.020
مديري في الشغل كان إنسان ذكي جدا وبيعرف إزاي ينجح في الحياة

00:05:05.020 --> 00:05:07.500
وعمري ما شوفته في ال ٥ سنين اللي إشتغلتهم معاه

00:05:07.500 --> 00:05:09.700
بيبكي أبدا على اللبن المكبوب

00:05:09.700 --> 00:05:14.000
طبعا أنا كان نفسي أقولكم إن مديري في الشغل ده إسمه د. خالد مجدي ناجي

00:05:14.000 --> 00:05:16.480
وإنه بيشتغل دكتور في كلية هندسة وكده يعني

00:05:16.480 --> 00:05:19.880
لكن للأسف, مش هاينفع أقولكوا… علشان الدعايا… إنتوا عارفين

00:05:19.880 --> 00:05:22.820
لكن… إن شاء الله هايكون عندنا حلقات كتيرة جدا

00:05:22.820 --> 00:05:28.120
أحكيلكوا فيها عن صفات الذكاء والنجاح العملي اللي إتعلمتها عمليا من د. خالد…

00:05:28.120 --> 00:05:31.600
بس… مش هاينفع أقول على إسمه… إنتوا أكيد عارفين يعني

00:05:31.600 --> 00:05:34.000
هات بقى كراستك الجميلة بتاعة أسلوب في رمضان…

00:05:34.000 --> 00:05:37.440
وإكتب النقط المهمة جدا جدا جدا دي

00:05:37.440 --> 00:05:39.540
الناس اللي بتبكي على اللبن المكبوب

00:05:39.540 --> 00:05:43.020
دايما… بتكون ناس مكروهة… ومش ناجحة… إوعى تقلدها

00:05:43.020 --> 00:05:46.360
لو ربنا رزقك بشخص, بيضيع وقت ومجهود دايما

00:05:46.360 --> 00:05:48.940
إنه يبكي على اللبن المكبوب في كل حاجة

00:05:48.940 --> 00:05:52.580
فا دي هدية من ربنا علشان تتعلم إنك ماتعملش زيه

00:05:52.580 --> 00:05:57.700
لما خدم سيدنا أنس ابن مالك سيدنا رسول الله صل الله عليه وسلم عشر سنين

00:05:57.700 --> 00:06:02.380
و أراد أن يصل النبي صل الله عليه وسالم… الوصف اللي قاله هو:

00:06:02.380 --> 00:06:06.540
أنس بن مالك قال خدمت رسول الله صلى الله عليه وسلم عشر سنين

00:06:06.540 --> 00:06:13.520
والله ما قال لي أفا قط ولا قال لي لشيء لم فعلت كذا وهلا فعلت كذا

00:06:13.520 --> 00:06:15.500
سيدنا أنس كان ذكي جدا

00:06:15.500 --> 00:06:20.320
فهم أد إيه إن دي من أجمل الصفات اللي ممكن تكون مبهرة في إنسان

00:06:20.320 --> 00:06:23.580
وهو ده وصف الرسول صل الله عليه وسلم

00:06:23.580 --> 00:06:26.260
مكانش أبدا بيبكي على اللبن المكبوب …

00:06:26.260 --> 00:06:29.660
كان صل الله عليه وسلم صاحب طريق نجاح

00:06:29.660 --> 00:06:35.440
نقطة مهمة جدا جدا جدا, لكل الأباء والأمهات والمديرين وكل شخص له سلطة

00:06:35.440 --> 00:06:40.300
أولادكم والناس اللي بيشتغلوا تحتكوا, هايعملوا مصايب كتيييرة جدا…

00:06:40.300 --> 00:06:43.800
زي بالظبط المصايب اللي إنتوا عملتوها وإنتوا في في مكانهم…

00:06:43.800 --> 00:06:45.380
نصيحة أخوية مننا…

00:06:45.380 --> 00:06:49.840
بلاش تمشوا دايما في الحياة بطريقة: البكاء على اللبن المكبوب

00:06:49.840 --> 00:06:52.900
أولا: دي طريقة مضمونة للفشل

00:06:52.900 --> 00:06:57.180
ثانيا: دي طريقة بتكره الناس فيكم

00:06:57.180 --> 00:06:58.640
واجب الحلقة النهاردة

00:06:58.640 --> 00:07:02.400
إكتبلنا في كومنت: إيه الصفة الكويسة اللي إنت لقيتها في شخص

00:07:02.400 --> 00:07:04.900
وناوي إنك تقلده في الصفة الكويسة دي

00:07:04.900 --> 00:07:07.240
وإيه الصفة اللي مش كويسة اللي لقيتها في شخص

00:07:07.240 --> 00:07:10.040
وناوي إنك تتجنب إنك تعملها طول عمرك

00:07:10.040 --> 00:07:15.560
وأكيد, إعمل شير للحلقة ومنشن لكل واحد إتعلمت منه صفة واحدة كويسة

00:07:15.560 --> 00:07:17.360
وشجعنا بعمل لايك للحلقة…

00:07:17.360 --> 00:07:19.360
وهاروح أنا بقى أتاخنق مع باقي فريق العمل

00:07:19.360 --> 00:07:21.760
أشوف مين فيهم اللي كب اللبن أول الحلقة

00:07:21.760 --> 00:07:23.760
ورمضاااااااان كريييييم


WEBVTT
Kind: captions
Language: ar

00:00:00.000 --> 00:00:04.540
في الحلقة دي حنتعرف علي قصة حياة بيير مراد اميديار

00:00:04.540 --> 00:00:07.800
بإختصار، الأنتربرنور اللي قدملنا إي باي

00:00:07.800 --> 00:00:13.720
بيير اتولد في باريس و عاش هناك أول ٦ سنين في حياته، و بعدها سافر لامريكا

00:00:13.720 --> 00:00:17.140
و هو طفل صغير كان مبهور بالالكترونيات

00:00:17.140 --> 00:00:21.980
كان بيشتري آلات حاسبة و يفكها، و يحاول يركبها و يصلحها تاني

00:00:22.000 --> 00:00:25.480
طبعاً في أغلب الأحيان مكنش بيقدر يصلحها تاني

00:00:25.480 --> 00:00:28.880
و هو في سن صغير علم نفسه البرمجيات

00:00:28.880 --> 00:00:31.560
و كان حلمه أنه يكون مهندس كمبيوتر

00:00:31.560 --> 00:00:35.460
في أول سنة قعد يذاكر كيمياء و بذل مجهود كبير

00:00:35.460 --> 00:00:38.420
و في الاخر جاب ٢٥ من ١٠٠

00:00:38.420 --> 00:00:43.640
من هنا حول لكمبيوتر ساينس، و بدأ رحلة تميزه في البرمجيات

00:00:43.640 --> 00:00:46.400
عارفين أول مرتب لبيير كان كام؟

00:00:46.400 --> 00:00:51.180
كان ٦ دولار في الساعة، وقتها كان بيشتغل كمبرمج شاب في مكتبة

00:00:51.180 --> 00:00:55.400
بعدها قدر يشتغل لشركة برمجيات كبيرة في كاليفورنيا

00:00:55.400 --> 00:00:58.140
بيير ما بيوصفش نفسه كإنتربرنور

00:00:58.140 --> 00:01:02.420
هو شايف أنه إنسان عنده ثقة في نفسه و ما بيخفش أنه يجرب

00:01:02.440 --> 00:01:04.620
فكرة إي باي نفسها كانت تجربة

00:01:04.620 --> 00:01:08.800
و هو موظف قرر أنه يبدأ الفكرة كهواية مش بيزنس

00:01:08.800 --> 00:01:11.800
معظم الناس حذروه أن الفكرة حتفشل

00:01:11.800 --> 00:01:17.380
لانه مينفعش يثق في الناس أنهم يبيعوا و يشتروا من بعض في العالم الإفتراضي

00:01:17.380 --> 00:01:20.900
لكن بيير مؤمن أن الإنسان أصله خير

00:01:20.900 --> 00:01:27.420
و دوره هو أنه يديهم أرضية للتفاعل و يشجعهم علي الأمانة و التعامل النزيه

00:01:27.420 --> 00:01:28.440
نجح بيير

00:01:28.440 --> 00:01:32.200
في أول ٦ اشهر بدأت إي باي تحقق ايرادات

00:01:32.200 --> 00:01:37.480
و بعد ٩ أشهر حقق أرباح أعلي من مرتبه مع الشركة الكبيرة اللي هو شغال فيها

00:01:37.500 --> 00:01:40.700
و جه الوقت أنه يسيب وظيفته و يتفرغ لحلمه

00:01:40.700 --> 00:01:45.600
علشان يقود إي باي أنها تكون واحدة من أكبر الشركات في العالم

00:01:45.660 --> 00:01:48.240
بيير بينصح الشباب أنهم يجربوا

00:01:48.240 --> 00:01:54.080
بيقلهم مع أي فكرة جديدة، حتسمعوا "مينفعش" و"مش حتنجح" من ناس بتحترمهم

00:01:54.080 --> 00:01:58.400
لكن لو أنت واثق في فكرتك، و واثق في نفسك جرب

00:01:58.400 --> 00:02:02.880
و بينصحهم أن الشغف بالفكرة و العمل الجاد سر النجاح

00:02:02.880 --> 00:02:05.820
اللي بيبحث عن مكسب سريع، صعب يكمل المشوار

00:02:05.940 --> 00:02:09.280
و بينصحهم أن الفشل مهم زي النجاح

00:02:09.300 --> 00:02:13.860
و أن الفشل اللي ميقتلش طموحك و عزيمتك حيخليك أقوي

00:02:13.860 --> 00:02:17.540
بيير أسس شركات تانية في الإعلام و صناعة الأفلام

00:02:17.540 --> 00:02:22.020
للنجاح حكايات كتيرة قوي و شيقة مع بيير اميديار

00:02:22.020 --> 00:02:28.000
انتظرونا الحلقة الجاية مع نجاح جديد و حكاية جديدة من للنجاح حكاية


WEBVTT
Kind: captions
Language: ar

1
00:00:00.440 --> 00:00:06.240
كتابة المعادلات بصيغة الميل ونقطة وتمثيلها بيانيًّا.

2
00:00:09.240 --> 00:00:13.800
هنتكلّم عن كتابة المعادلات وتمثيلها بيانيًّا بصيغة الميل ونقطة.

3
00:00:14.400 --> 00:00:24.080
بس في البداية عايزين نتكلم أكتر، ونفهم إيه هي صيغة الميل ونقطة للمعادلة الخطية.

4
00:00:25.560 --> 00:00:33.920
هي ص ناقص ص واحد تساوي م مضروبة في س ناقص س واحد.

5
00:00:35.680 --> 00:00:43.200
هي دي صيغة الميل ونقطة التي تعبّر عن المعادلة الخطية عن معادلة المستقيم غير الرأسي.

6
00:00:44.360 --> 00:00:52.520
م هي الميل، ونقدر نمثّل صيغة الميل ونقطة بيانيًّا بالشكل ده.

7
00:00:55.160 --> 00:01:02.720
وهيبقى المستقيم بيمُرّ بالنقطتين س وَ ص وَ س واحد وَ ص واحد.

8
00:01:05.280 --> 00:01:13.800
وبالتالي بعد ما اتعرفنا على صيغة الميل ونقطة للمعادلة الخطية، هنبدأ نجيب صفحة جديدة ونشوف مثال يوضّح أكتر.

9
00:01:16.120 --> 00:01:27.120
عايزين نوجد معادلة المستقيم المارّ بالنقطة تلاتة وسالب اتنين، وميله يساوي رُبع بصيغة الميل ونقطة.

10
00:01:27.560 --> 00:01:29.640
وعايزين كمان نمثّلها بيانيًّا.

11
00:01:30.680 --> 00:01:35.880
أول حاجة هنبدأ نكتب المعادلة الخطية بصيغة الميل ونقطة.

12
00:01:36.320 --> 00:01:46.680
وهي ص ناقص ص واحد، تساوي م مضروبة في س ناقص س واحد.

13
00:01:49.880 --> 00:01:55.840
عندنا النقطة التي يمُرّ بها المستقيم هي تلاتة وسالب اتنين.

14
00:01:56.520 --> 00:02:01.280
يبقى هنسمي النقطة دي هي نقطة س واحد وَ ص واحد.

15
00:02:02.400 --> 00:02:09.080
يبقى هنعوّض عن ص واحد بسالب اتنين، وعن س واحد بتلاتة.

16
00:02:09.080 --> 00:02:12.240
وعندنا الميل يساوي واحد على أربعة.

17
00:02:12.720 --> 00:02:14.360
يبقى هنعوّض عن م بواحد على أربعة.

18
00:02:15.160 --> 00:02:27.600
وبالتالي المعادلة هتبقى بالشكل ده: ص ناقص سالب اتنين، هتساوي رُبع في س ناقص تلاتة.

19
00:02:30.960 --> 00:02:38.160
يبقى ص زائد اتنين هتساوي رُبع في س ناقص تلاتة.

20
00:02:42.200 --> 00:02:46.360
بعد ما جبنا معادلة المستقيم، عايزين نمثّلها بيانيًّا.

21
00:02:47.320 --> 00:02:54.560
أول حاجة عندنا الميل يساوي التغيُّر الرأسي على التغيُّر الأفقي.

22
00:02:55.440 --> 00:02:57.600
وعندنا الميل في المعادلة هو رُبع.

23
00:02:58.760 --> 00:03:00.360
يبقى الميل هيساوي رُبع.

24
00:03:02.040 --> 00:03:07.120
هنبدأ نرسم المستوى الإحداثي بالشكل ده.

25
00:03:10.040 --> 00:03:18.320
أول حاجة هنبدأ نحدِّد على المستوى الإحداثي النقطة التي يمُرّ بها المستقيم، وهي النقطة تلاتة وسالب اتنين، هتبقى في المكان ده.

26
00:03:25.440 --> 00:03:25.920
تلاتة وسالب اتنين.

27
00:03:26.440 --> 00:03:27.280
عندنا الميل يساوي رُبع.

28
00:03:28.520 --> 00:03:32.920
معنى كلمة التغير الرأسي يعني هنتحرك على محور الصادات.

29
00:03:33.480 --> 00:03:38.840
وعندنا التغير الرأسي هو واحد، يبقى هنتحرك لأعلى وحدة واحدة.

30
00:03:38.840 --> 00:03:40.200
يبقى هنقف عند النقطة.

31
00:03:40.200 --> 00:03:42.640
نبدأ نتحرك وحدة واحدة لأعلى.

32
00:03:43.600 --> 00:03:51.280
بعد كده عندنا التغيُّر الأفقي يساوي أربعة؛ يعني هنتحرك على محور السينات أربع وحدات ناحية اليمين.

33
00:03:55.360 --> 00:03:55.400
هيبقى واحد اتنين تلاتة أربعة.

34
00:03:57.000 --> 00:03:58.040
يبقى هنقف عند النقطة دي.

35
00:03:58.880 --> 00:04:05.800
بعد كده هنبدأ نرسم خط مستقيم يصل بين النقطتين بالشكل ده.

36
00:04:06.600 --> 00:04:10.480
يبقى كده قدرنا نكتب معادلة المستقيم بصيغة الميل ونقطة.

37
00:04:10.680 --> 00:04:13.240
وقدرنا كمان نمثّلها بيانيًّا.

38
00:04:14.200 --> 00:04:16.600
هنبدأ نجيب صفحة جديدة ونشوف مثال آخر.

39
00:04:19.680 --> 00:04:22.960
في الشكل الآتي المربع أ ب ج د.

40
00:04:25.520 --> 00:04:32.960
عايزين نوجد معادلة المستقيم الذي يتضمن القطعة المستقيمة ج د بصيغة الميل ونقطة.

41
00:04:33.880 --> 00:04:48.600
يبقى عشان نوجد معادلة المستقيم بصيغة الميل ونقطة، هتبقي بالشكل ده: ص ناقص ص واحد، هتساوي م مضروبة في س ناقص س واحد.

42
00:04:49.720 --> 00:04:52.880
أول حاجة عايزين نوجد قيمة م اللي هي الميل.

43
00:04:53.560 --> 00:04:59.760
عندنا الميل يساوي فرق الصادات على فرق السينات.

44
00:05:00.680 --> 00:05:05.240
يعني الميل هيساوي ص اتنين ناقص ص واحد على س اتنين ناقص س واحد.

45
00:05:06.880 --> 00:05:11.480
إحنا عايزين نوجد معادلة المستقيم الذي يتضمَّن القطعة المستقيمة ج د.

46
00:05:11.480 --> 00:05:16.960
يبقى إحنا أول حاجة محتاجين نحسب ميل القطعة المستقيمة ج د.

47
00:05:18.520 --> 00:05:25.560
يبقى عشان نقدر نحسب القطعة المستقيمة ج د، محتاجين نعرف إحداثي نقطة ج، وإحداثي نقطة د.

48
00:05:26.280 --> 00:05:34.360
هنلاقي إن إحداثي نقطة ج هي سبعة وخمسة.

49
00:05:37.200 --> 00:05:40.760
وإن إحداثي نقطة د هو أربعة واتنين.

50
00:05:43.760 --> 00:05:49.480
أول حاجة هنفرض إن نقطة د هي س واحد وَ ص واحد.

51
00:05:50.560 --> 00:05:55.680
وإن نقطة ج هي س اتنين وَ ص اتنين.

52
00:05:56.840 --> 00:06:06.760
وبالتالي نقدر نقول إن ميل القطعة المستقيمة ج د هيساوي ص اتنين ناقص ص واحد؛ يعني خمسة ناقص اتنين.

53
00:06:07.840 --> 00:06:11.320
وَ س اتنين ناقص س واحد؛ يعني سبعة ناقص أربعة.

54
00:06:12.520 --> 00:06:14.880
هيساوي تلاتة على تلاتة.

55
00:06:14.880 --> 00:06:18.480
وبالتالي ميل القطعة المستقيمة ج د هيساوي واحد.

56
00:06:19.200 --> 00:06:22.360
يبقى أول حاجة قدرنا نوجد الميل.

57
00:06:23.320 --> 00:06:29.360
يبقى هنيجي عند معادلة المستقيم بصيغة الميل ونقطة، ونعوّض عن الميل بواحد.

58
00:06:32.840 --> 00:06:44.800
بعد كده هنبدأ نعوّض عن س واحد وَ ص واحد، مرة بأربعة واتنين، وفي المرة التانية بسبعة وخمسة.

59
00:06:48.040 --> 00:06:51.120
يبقى لمّا نعوّض عن س واحد وَ ص واحد بأربعة واتنين.

60
00:06:52.320 --> 00:07:02.120
المعادلة هتبقى ص ناقص اتنين، هتساوي واحد في س ناقص أربعة.

61
00:07:03.160 --> 00:07:07.120
ولمّا نعوّض عن س واحد وَ ص واحد بسبعة وخمسة.

62
00:07:07.480 --> 00:07:15.640
المعادلة هتبقى ص ناقص خمسة، هتساوي واحد مضروبة في س ناقص سبعة.

63
00:07:17.280 --> 00:07:24.120
يبقى كده قدرنا نكتب معادلة المستقيم الذي يتضمن القطعة المستقيمة ج د بصيغة الميل ونقطة.

64
00:07:27.200 --> 00:07:31.280
بعد كده مطلوب نكتب معادلة المستقيم بالصورة القياسية.

65
00:07:32.760 --> 00:07:38.840
يبقى هناخد كل معادلة إحنا جبناها، ونبدأ نكتبها بالصورة القياسية.

66
00:07:39.600 --> 00:07:47.960
هنلاقي إن في أول معادلة هيبقى عندنا ص ناقص اتنين يساوي … هنبدأ نضرب واحد في كل حدّ من حدود القوس.

67
00:07:49.160 --> 00:07:53.080
هيبقي عندنا واحد س ناقص أربعة.

68
00:07:53.960 --> 00:07:58.400
بعد كده هنجمع اتنين على طرفَي المعادلة.

69
00:07:58.680 --> 00:08:03.840
هيبقى عندنا ص تساوي واحد س ناقص اتنين.

70
00:08:06.000 --> 00:08:10.280
الخطوة اللي بعد كده هنطرح واحد س من طرفَي المعادلة.

71
00:08:10.720 --> 00:08:18.320
هيبقى عندنا سالب واحد س زائد ص، هتساوي سالب اتنين.

72
00:08:19.400 --> 00:08:24.880
عشان نكتبها بالصورة القياسية هنضرب طرفَي المعادلة في سالب واحد.

73
00:08:25.680 --> 00:08:30.920
هيبقى عندنا س ناقص ص هتساوي اتنين.

74
00:08:32.240 --> 00:08:36.480
يبقى قدرنا نكتب معادلة المستقيم الأولى على الصورة القياسية.

75
00:08:37.800 --> 00:08:42.040
هنيجي عند معادلة المستقيم التانية ونكتبها برضو بالصورة القياسية.

76
00:08:45.560 --> 00:08:53.640
هيبقى عندنا ص ناقص خمسة، هتساوي … هنضرب واحد في كل حدّ من حدود القوس.

77
00:08:55.080 --> 00:08:58.760
هيبقى عندنا واحد س ناقص سبعة.

78
00:08:59.520 --> 00:09:02.640
بعد كده هنجمع خمسة على طرفَي المعادلة.

79
00:09:03.240 --> 00:09:08.920
هيبقى عندنا ص تساوي واحد س ناقص اتنين.

80
00:09:11.040 --> 00:09:13.880
هنعمل نفس الكلام اللي عملناه في المعادلة الأولى.

81
00:09:14.760 --> 00:09:17.480
هنطرح واحد س من طرفَي المعادلة.

82
00:09:18.520 --> 00:09:22.840
هيبقى عندنا سالب واحد س زائد ص هتساوي سالب اتنين.

83
00:09:23.880 --> 00:09:29.080
وعشان نكتب المعادلة بالصورة القياسية، هنضرب طرفَي المعادلة في سالب واحد.

84
00:09:29.640 --> 00:09:35.400
هيبقى عندنا س ناقص ص هتساوي اتنين.

85
00:09:36.360 --> 00:09:40.000
يبقى كده كتبنا برضو المعادلة التانية على الصورة القياسية.

86
00:09:43.320 --> 00:09:50.680
وهنلاحظ إن لمّا كتبنا معادلة المستقيم بصيغة الميل ونقطة، وعوّضنا بنقطتين مختلفتين.

87
00:09:51.360 --> 00:10:01.200
بعد كده كتبنا الصورة القياسية للمعادلة، هنلاقي إن الصورة القياسية الأولى للمعادلة هتساوي نفسها الصورة القياسية للمعادلة التانية.

88
00:10:02.400 --> 00:10:09.600
وبكده اتكلمنا عن كتابة وتمثيل المعادلات بصيغة الميل ونقطة.


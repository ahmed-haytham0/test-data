WEBVTT
Kind: captions
Language: ar

00:00:05.480 --> 00:00:06.940
عشان لسه في ناس

00:00:06.940 --> 00:00:09.800
بتتهم مصر زورا إنها ضد حرية الإعلام  وحرية التعبير عن الرأي

00:00:09.800 --> 00:00:12.060
طب خليني أنا أهوه.. هتكلم وأنتقد

00:00:12.060 --> 00:00:14.260
عشان أثبت لكم إننا بنعيش أزهى عصور الحرية..

00:00:14.420 --> 00:00:16.760
وهنتقد الريس ذاته..ده الإسبوع اللي فات

00:00:24.860 --> 00:00:26.340
أهو اتكلمت وقلت كل اللي عندي

00:00:26.340 --> 00:00:28.500
ولا حد لمسنى ولا حد كلمني.. فبطلوا افترا

00:00:28.620 --> 00:00:30.860
((افتح البااااب.. هاتوووووه))

00:00:31.820 --> 00:00:35.320
السلام عليكم.. أهلا بيكم في حلقة جديدة من برنامجكم خمسة بالمصري

00:00:47.280 --> 00:00:49.720
الناس صحيت من النوم لقت في حركة محافظين جديدة

00:00:49.720 --> 00:00:53.040
بتعيين 16 محافظ و23 نائب للمحافظين

00:00:53.040 --> 00:00:55.480
اللي كلهم أدوا اليمين الدستورية قدام الريّس

00:00:55.480 --> 00:00:56.160
والشعب كان نايم..

00:00:56.160 --> 00:00:58.740
أنا مش هقول هو حد كان طلب تغيير محافظين

00:00:58.740 --> 00:01:00.500
أو حد طلب تغيير وزراء

00:01:00.500 --> 00:01:02.000
أو حد طلب تغيير.. آ آ .. هدومه حتى

00:01:02.000 --> 00:01:04.980
أنا بس اللي لفت انتباهي إن في قلة أدب وسفالة في الموضوع

00:01:04.980 --> 00:01:07.720
إعلامنا المحترم.. الحكومي والخاص اللي هو حكومي برضه

00:01:07.720 --> 00:01:09.860
وهو بيقول أسماء المحافظين ييجي عند محافظ ويقولك

00:01:09.860 --> 00:01:12.440
((السيد الدكتور.....))

00:01:12.440 --> 00:01:13.640
وييجي عند محافظ تاني ويقولك

00:01:13.640 --> 00:01:15.440
((السيــــــد أشرف عطية.... !!!))

00:01:15.440 --> 00:01:16.880
عارفين مين اللي قالوا عليه.. السيد ده

00:01:16.880 --> 00:01:18.020
اللي بيقولوه من غير تعريف

00:01:18.020 --> 00:01:19.740
ده يبقى لواء.. لوااااااااا

00:01:19.740 --> 00:01:23.500
ده من 16 محافظ في 5 دكاترة ومهندسين.. و11 لواء بس

00:01:23.500 --> 00:01:24.480
تقوموا متقولش الرتبة

00:01:24.480 --> 00:01:26.640
هي دي شكراً.. هي دي شكراً اللي بتقولوها للواءات

00:01:26.640 --> 00:01:27.560
لا سِــيما!

00:01:27.560 --> 00:01:30.980
إن هم اللي حموا البلد وأنقذوها.. من المدنيين الغوغ الغيغو

00:01:30.980 --> 00:01:32.000
الغوغائيين دول..

00:01:32.000 --> 00:01:34.120
ليه نتجاهل مناصبهم؟ تتجاهلوا مناصبهم ليه!

00:01:34.120 --> 00:01:36.120
وتيجي عند الدكتور وتعرضها أوي

00:01:36.120 --> 00:01:39.080
وتيجي عن اللواء أركان حرب وتقول السيد!

00:01:39.080 --> 00:01:41.660
عموماً احنا مش هنتكلم عن الـ11 لواء.. دول مقامهم محفوظ

00:01:41.660 --> 00:01:44.080
احنا عايزين نبص بصة على 23 نائب محافظ

00:01:44.080 --> 00:01:46.520
اللي كلهم من الشباب.. أيوة بقى.. ومش أي شباب

00:01:46.520 --> 00:01:50.220
شباب استحق إنه يكون نائب محافظ.. ومحافظ كمان

00:01:50.220 --> 00:01:52.600
لأ بس دول مش لواءات يعني!!!

00:01:52.600 --> 00:01:54.400
شباب استحق إنه يكون نائب محافظ

00:01:54.400 --> 00:01:56.620
شباب اتعجنوا واتخبزوا على إيد الريس

00:01:56.620 --> 00:01:59.480
شباب حاسين بالمواطن.. التعبان الغلبان الشقيان

00:01:59.480 --> 00:02:01.200
شباب حاسين بالبلد ومشاكلها

00:02:01.360 --> 00:02:03.360
مش بس حاسين.. دول عايشين كمان مشاكلها

00:02:39.360 --> 00:02:41.360
أهو شايفين شباب الهيخوهيخو دول

00:02:41.360 --> 00:02:42.240
هم اللي بقوا نواب محافظين

00:02:42.240 --> 00:02:43.840
خمسة جد كده قبل ما نقفل القصة دي

00:02:43.840 --> 00:02:47.400
احنا مش ضد أي حد ونتمنى التوفيق لأي حد يحقق مصالح البلد

00:02:47.400 --> 00:02:49.720
ويكون خادم عند الشعب.. حتى لو جاي إجباري

00:02:49.720 --> 00:02:51.040
حتى لو جاي إجباري

00:02:51.040 --> 00:02:53.900
وكمان يعني من نفس الريس.. وإنتوا عارفين حنينه للستينات

00:02:53.900 --> 00:02:56.120
يعني عبد الناصر كان محظوظ بإعلامه.. زي ما قال الريس

00:02:56.120 --> 00:02:57.340
وكمان كان عنده التنظيم الطليعي

00:02:57.340 --> 00:02:58.760
فمش هيبقى الريس محروم من كله يعني

00:02:58.760 --> 00:03:01.220
فمن حقه يعمل تنظيم طليعي صغير كده يلعب بيه في البلد

00:03:01.220 --> 00:03:02.620
يعني يدير بيه البلد يعني..

00:03:02.620 --> 00:03:05.020
البلد اللي بتتعرض لهجوم من القريب قبل البعيد..

00:03:05.020 --> 00:03:07.020
كان آخرها.. اللي عملته الولايات المتحدة الأمريكية

00:03:07.020 --> 00:03:08.600
أنا مش فاهم أمريكا دي عايزة مننا إيه؟!

00:03:08.600 --> 00:03:11.480
يعني عيب جداً الكلام اللي قاله وزير الخارجية الأمريكي مايك بومبيو

00:03:11.480 --> 00:03:13.660
في المؤتمر الصحفي اللي عمله عن مصر والريس ده

00:03:13.660 --> 00:03:16.340
أنا مش هتكلم إن ترامب رئيسك يا بومبيو.. يبقى صاحب الريس

00:03:16.340 --> 00:03:18.500
ولا هقول إن ترامب يبقى صاحب أنتيم الريّس

00:03:18.560 --> 00:03:20.200
بذمتك ينفع تطلع تقول كده

00:03:35.100 --> 00:03:36.760
إيه يا عم بومبيو.. حييييلك

00:03:36.760 --> 00:03:39.360
هو إيه أدعو الحكومة المصرية إلى الإفراج عن الصحفيين المحبوسين

00:03:39.360 --> 00:03:41.360
وكمان بتطالب الريّس باحترام حرية الصحافة

00:03:41.360 --> 00:03:43.360
واحترام الحريات العامة.. واحترام حقوق الإنسان

00:03:43.360 --> 00:03:45.180
إيييه يا عم كمية الاحترام اللي إنت طالبها دي؟!

00:03:45.180 --> 00:03:46.040
بصراحة ميصحش كده

00:03:46.040 --> 00:03:48.300
ينفع يا وزير خارجية أمريكا تقول الكلام ده

00:03:48.300 --> 00:03:50.300
في نفس الإسبوع اللي مصر حبست فيه

00:03:50.300 --> 00:03:52.300
الشاب عز منير اللي رفع علم فلسطين في الاستاد

00:03:52.300 --> 00:03:54.540
يعني بعد ما قبضنا عليه من قلب المدرجات

00:03:54.540 --> 00:03:57.040
وبعدها بكام يوم عرضناه على النيابة اللي حبسته 15 يوم

00:03:57.040 --> 00:03:58.660
عشان خاطر آ آ

00:03:58.840 --> 00:04:00.280
عشان خاطر آ آ

00:04:00.480 --> 00:04:02.060
عشان خاطر رفع علم فلسطين

00:04:02.080 --> 00:04:03.540
تيجي إنت وتقول حريات وبتاع

00:04:03.540 --> 00:04:04.480
خمسة بقى كده..

00:04:04.480 --> 00:04:06.640
قبل ما حد من المواطنين يتعاطف مع الشاب عز

00:04:06.640 --> 00:04:09.780
خلي بالكم.. عز بيدرس عبري! ..عبري يا جدعان..!

00:04:09.780 --> 00:04:13.060
لا بصراحة الصحفي اللي كشف السر ده.. صحفي مخطط كبير

00:04:13.060 --> 00:04:15.160
قصدي.. صحفي كشف مخطط كبير

00:04:15.160 --> 00:04:18.720
يعني بيقولنا إن عز طالب جامعي بيدرس عبري بجامعة عين شمس..

00:04:18.720 --> 00:04:19.300
مصيبة!

00:04:19.300 --> 00:04:20.260
طب لما هي مصيبة

00:04:20.320 --> 00:04:22.680
ليه جامعة حكومية فاتحة قسم عبري أصلاً؟!

00:04:22.680 --> 00:04:23.320
ما علينا

00:04:23.320 --> 00:04:24.620
نرجع بقى لوزير الخارجية الأمريكي

00:04:24.620 --> 00:04:26.960
أنا مش هجبلك تصريح مفتي الديار المصرية بنفسه

00:04:26.960 --> 00:04:27.960
اللواء شوقي علام!

00:04:27.960 --> 00:04:30.300
اللي قال احنا في تقدم كبير جدا في مجال حقوق الإنسان

00:04:30.300 --> 00:04:31.840
احنا هنجيب حد من مستواك يرد عليك

00:04:31.840 --> 00:04:33.180
وزير الخارجية سامح شكري

00:04:33.180 --> 00:04:33.840
اللي طلع قال إن

00:04:33.840 --> 00:04:36.880
الحكومة لا تفرض قيودا على حرية الرأي والتعبير end of text

00:04:36.880 --> 00:04:38.560
وكمان هو إيه اللي فتح السيرة يا عم بومبا إنت

00:04:38.560 --> 00:04:40.360
ما احنا حابسين صحفيين.. وهنحبس صحفيين

00:04:40.420 --> 00:04:41.880
هو إيه اللي جد يعني عشان يطلع يقول كده؟

00:05:15.600 --> 00:05:16.960
جنب إخواتك يا مدى مصر

00:05:16.960 --> 00:05:19.260
يعني بذمتكم هو موقع مدى مصر ده يغلى على مصر!

00:05:19.260 --> 00:05:20.080
ألف صحة وهنا

00:05:20.080 --> 00:05:22.460
ما يتقفل المكتب.. ما هو أصلا الموقع بتاعهم محجوب في مصر

00:05:22.460 --> 00:05:24.160
يعني الريس منعه.. ممنوع في مصر

00:05:24.160 --> 00:05:26.100
يعني اللي جوة مصر ميعرفش يفتح الموقع أصلا

00:05:26.100 --> 00:05:27.560
ولا يشوف ايه اللي بيتنشر عليه

00:05:27.620 --> 00:05:30.440
فمفيش ضرر على الشعب لما مكتبهم نفسه يتقفل.. ويتفتش

00:05:59.320 --> 00:06:00.940
إيه يعني الأمن اقتحم مكتب مدى مصر

00:06:00.940 --> 00:06:02.540
وقفله وحبس الصحفيين اللي شغالين فيه؟

00:06:02.540 --> 00:06:05.780
آه فيها إيه لما مقر صحفي ولا إعلامي يتفتش ويتنكت باللي فيه

00:06:05.780 --> 00:06:06.840
الدنيا مبتقفش على حد

00:06:06.840 --> 00:06:08.740
طب ما الصحفي محمود حسين احنا حابسينه..

00:06:08.740 --> 00:06:11.540
إيه اللي حصل يعني.. الجزيرة بطلت تطلع تقارير عادي شغالين

00:06:11.540 --> 00:06:14.140
ما عندك بي بي سي.. بنشتم فيها كل يوم.. وبرضه شغالة

00:06:14.140 --> 00:06:18.240
وبتعمل تقارير جديدة علينا.. تجبرنا نطلع نرد عليها.. فنشتمها تاني

00:06:18.240 --> 00:06:20.760
تعمل تقارير تاني.. فنجبر نطلع نشتمها تاني

00:06:20.760 --> 00:06:23.060
وكمان قمع للحريات.. إيه اللي بتتكلموا عنه أصلاَ

00:06:23.060 --> 00:06:23.900
إنتوا بتقولوا إيه يا جماعة

00:06:24.000 --> 00:06:26.820
ده احنا عندنا أي حد بيطلع يهرتل بأي حاجة ومحدش بيكلمه

00:07:32.760 --> 00:07:35.020
بصي استخبي إنت دلوقتي بـ "لا سِيما" بتاعتك دي

00:07:35.020 --> 00:07:36.940
عشان بيقولوا إن كابتن أيمن الكاشف بيدور عليكي

00:07:36.940 --> 00:07:39.420
ولو عتر فيكي مش هيكفيه كل القطايف واللطايف

00:07:39.420 --> 00:07:42.180
يعني إنتوا بتكتموا صوتي أنا في أول الحلقة.. وسايبين دي تتكلم.. ماشي

00:07:42.220 --> 00:07:43.740
مشاهدي خمسة بالمصري "القـُـراام"

00:07:43.760 --> 00:07:46.040
بعد ما أجبرناكم تشوفوا الفيديو ده.. خمسة بقى كده

00:08:13.800 --> 00:08:14.400
سلام عليكم

00:08:14.400 --> 00:08:16.320
قلنا إن احنا جايين ندردش.. خمسة كده مع بعض..

00:08:16.320 --> 00:08:18.840
الدردشة دي بقى تاخدنا لفين.. زي ما ترسي.. ندقلها

00:08:18.940 --> 00:08:19.500
الإجبار..

00:08:19.500 --> 00:08:22.840
الإجبار كارثة ومصيبة زيه زي أي كارثة ومصيبة بتحصل في البلد

00:08:22.840 --> 00:08:24.340
فالناس اللي بتقول احنا مجبرين على الريس

00:08:24.340 --> 00:08:27.420
أو غيرهم اللي بيقول إزاي الريس سايب الحكومة تجبر في خلق الله

00:08:27.420 --> 00:08:28.000
هسألك سؤال..

00:08:28.000 --> 00:08:29.100
هو الإجبار ده مين السبب فيه؟

00:08:29.180 --> 00:08:30.620
الريس.. أبسلوتلي.. لا يا حبيبي..

00:08:30.740 --> 00:08:33.420
الشعب هو السبب.. وهو المتسبب.. وهو اللي راضي

00:08:33.500 --> 00:08:35.360
زي ما الريس قال: الشعب بيضحك وساكت!

00:08:35.360 --> 00:08:37.960
فإنت كمواطن أصلا ولدت مجبور إنك مصري

00:08:37.960 --> 00:08:40.600
إلا بعض ولاد الفنانين اللي بيروحوا يخلفوا في أمريكا

00:08:40.600 --> 00:08:42.960
ومبيظهروش غير عشان يكلموك عن الوطنية

00:08:42.960 --> 00:08:44.300
ويقولك شد الحزام على وسطك..

00:08:44.300 --> 00:08:45.160
جاكحشوسطكوا!

00:08:45.240 --> 00:08:47.980
الإجبار موجود في حياتنا.. من أصغر مواطن مش باين أصلا

00:08:47.980 --> 00:08:49.820
من الفقر والعفرة والتراب اللي عليه

00:08:49.820 --> 00:08:51.340
لحد الريس.. اللي بيلمع

00:08:51.340 --> 00:08:52.140
أيوة الريس مجبور

00:08:52.140 --> 00:08:52.840
مثلا

00:08:52.840 --> 00:08:55.840
بيجبر إنه يضيف على حركة اللواءات.. قصدي حركة المحافظين

00:08:55.840 --> 00:08:58.260
4 .. 5 مدنيين كده دكاترة ومهندسين وبتاع

00:08:58.260 --> 00:08:59.240
عشان الشكل العام يعني

00:08:59.240 --> 00:09:00.160
هو ده مش إجبار!

00:09:00.160 --> 00:09:00.660
طب تعالى..

00:09:00.660 --> 00:09:02.900
مش إنت بتطالب بتأمين صحي.. إنت جيت على حجر الريس

00:09:02.900 --> 00:09:04.420
أهو إجباري هتدفع فلوس التأمين

00:09:04.420 --> 00:09:06.100
مش إنت يا مواطن مش راضي تحافظ على مية النيل

00:09:06.100 --> 00:09:08.960
طب إجباري هتشرب من مية الصرف الصحي وأهو منكم وإليكم

00:09:08.960 --> 00:09:11.160
وخلي بالك لو مش عجبك.. روح اشرب من البحر

00:09:11.160 --> 00:09:12.180
لا ده مش إفيه ده بجد..

00:09:12.180 --> 00:09:14.180
الريس بيحلي مية البحر الأحمر والمتوسط

00:09:14.180 --> 00:09:16.780
وإجباري أهالي المدن الساحلية هيشربوا من البحر.. حرفيا

00:09:16.780 --> 00:09:19.000
يا جدعان.. ده الإجبار منتشر في كل حاجة

00:09:19.000 --> 00:09:20.220
هنيجي بقى ع الريس ونقفش

00:09:20.220 --> 00:09:22.720
يعني إنت فاكر إنك هتتفرج على خمسة دردشة وتمشي.. لاااا

00:09:22.720 --> 00:09:24.720
ده إنت هتتفرج على حلقة إتجاه إجباري كلها..

00:09:24.720 --> 00:09:26.720
وهتخش تعمل لايك وكومنت وتشير الحلقة مع صحابك

00:09:26.720 --> 00:09:27.840
عزيزي المواطن

00:09:27.840 --> 00:09:30.260
يعني إنت لما تجبر إنك تسمع صوت واحد في الإعلام

00:09:30.260 --> 00:09:32.800
بعد الحكومة ما قفلت وحجبت مواقع وجرايد

00:09:32.800 --> 00:09:35.200
وحبست صحفيين.. وأجبرت مذيعين تلبس الجلابية

00:09:35.200 --> 00:09:35.900
هو ده مش إجبار!

00:09:35.900 --> 00:09:36.600
ده إجبار..

00:09:36.600 --> 00:09:37.480
بــس في صالحك!

00:09:37.480 --> 00:09:40.560
الحكومة خايفة عليك لا تسمع كلمة كده ولا كده تبوظ أخلاقك

00:09:40.560 --> 00:09:43.720
وتفتح عينك على حاجات تنغص عليك عيشتك اللي إنت مجبور عليها

00:09:43.720 --> 00:09:45.500
يا جدع.. يا جدع ده إنت فالوقت اللي بتقول

00:09:45.500 --> 00:09:48.280
إن الفقر أجبرك إنك تكون مش لابس أو مش لاقي تلبس

00:09:48.280 --> 00:09:49.680
مع إنك بتلبس يومياً

00:09:49.680 --> 00:09:52.560
الريس نفسه مجبور يدير البلد وهو لابس بدلة مدنية

00:09:52.660 --> 00:09:54.660
مع إنه بيعشق يلبس بدل تانية خالص

00:09:55.120 --> 00:09:57.120
الملخص.. تقول حكمة فرعونية قديمة

00:09:57.120 --> 00:09:59.980
إذا تعرضت للإجبار.. ولم تستطع أن تقاوم

00:09:59.980 --> 00:10:00.760
فــاســتــمــتــع!

00:10:02.760 --> 00:10:03.960
سيبونا يا جماعة بقى من الإجبار ده

00:10:04.040 --> 00:10:05.840
وتعالوا نتكلم في إجبار تاني خالص

00:10:05.960 --> 00:10:10.140
نتكلم عن قرار الريس بالتمديد لمحافظ البنك المركزي الدكتور طارق عامر

00:10:10.140 --> 00:10:11.160
4 سنين كمان

00:10:11.160 --> 00:10:12.660
أيوة عامر اللي عوم الجنيه

00:10:12.660 --> 00:10:14.440
وخلاه يوصل لأرقام قياسية قدام الدولار

00:10:14.440 --> 00:10:16.200
أيوة عامر اللي مبيفكرش في القرارات اللي بياخدها

00:10:16.200 --> 00:10:17.180
وسايب الناس وراه على السلم "المتحرك"

00:10:17.260 --> 00:10:19.660
فتعالوا ننبسط.. ونتكلم عن اقتصاد الريس

00:11:21.480 --> 00:11:23.240
أوووه.. الحمد لله.. أيوة بقى..

00:11:23.240 --> 00:11:25.900
احنا بقالنا 10 حلقات في خمسة بالمصري للأسف منكدين عليكم

00:11:25.900 --> 00:11:28.600
لكن الحلقة دي مختلفة.. نصها الأولاني ضحك وفرفشة

00:11:28.600 --> 00:11:30.060
ونصها التاني أهو أخبار مفرحة

00:11:30.060 --> 00:11:32.440
المؤسسات العالمية بتشكر في اقتصاد الريس

00:11:32.440 --> 00:11:35.080
والدليل إنه لسة في بورسعيد عامل افتتاحات جديدة..

00:11:35.220 --> 00:11:38.300
استنوا.. مش أي افتتاحات.. مش افتتاحات طرق وكباري وبتاع

00:12:35.980 --> 00:12:37.780
بعيداً إن "التأبـــين" بقى إجباري

00:12:37.780 --> 00:12:39.520
أخيرا بقى المواطن هينبسط

00:12:39.520 --> 00:12:42.580
تأمين صحي إجباري.. مشروعات إجباري.. افتتاحات إجباري

00:12:42.580 --> 00:12:45.560
ده كتر خير اقتصاد الريس.. إنه سامحلنا بالحاجات دي كلها

00:12:45.620 --> 00:12:48.220
بس الريس كان عمال يسأل هي فلوس المشروعات دي جت منين؟

00:13:16.520 --> 00:13:18.320
يعني يا نطبع فلوس! والتضخم يزيد

00:13:18.320 --> 00:13:19.660
يعني الأسعار تزيد على المواطن

00:13:19.660 --> 00:13:22.240
يا نستلف ونبقى مديونين.. ويبقى كل اللي ورانا

00:13:22.240 --> 00:13:25.560
نسد في أصل القروض وفوايدها اللي بتوصل مليارات سنويا!

00:13:25.560 --> 00:13:27.380
ده في موازنة 2019-2020

00:13:27.380 --> 00:13:29.020
زي ما قالت وزارة المالية.. مش أنا اللي قلت

00:13:29.020 --> 00:13:30.380
إن الريس بيدعم المواطن

00:13:30.380 --> 00:13:32.800
في الصحة والتعليم والتموين والنقل والبنزين والحاجات دي

00:13:32.800 --> 00:13:35.600
بـ 328 مليار جنيه.... بـــس!

00:13:35.600 --> 00:13:38.480
وفي نفس الوقت.. أكتر حاجتين الريس..بيصرف فيها فلوس البلد

00:13:38.540 --> 00:13:39.600
هي السلف والقروض

00:13:39.600 --> 00:13:44.660
يعني خد عندك.. في 2020 إنت مجبر تدفع 596 مليار جنيه

00:13:44.660 --> 00:13:46.920
عشان تسدد فوائد القروض.. الفوائد بس!!

00:13:47.060 --> 00:13:49.200
الفوائد على القروض.. مش القرض نفسه

00:13:49.200 --> 00:13:50.280
مش السلفة اللي استلفتها

00:13:50.280 --> 00:13:51.320
تعالى بقى.. تعالى

00:13:51.320 --> 00:13:54.880
إنت كمان مجبر تدفع 375 مليار جنيه

00:13:54.880 --> 00:13:56.600
عشان تسدد أصل القروض

00:13:56.600 --> 00:13:57.760
إنت هتوهنا يا عم بكر

00:13:57.940 --> 00:13:58.740
طب.. خمسة بقى كده..

00:13:58.760 --> 00:13:59.600
أبسطهالك..

00:13:59.600 --> 00:14:01.920
إنت نفسك هفتك على طبق بلح.. روحت خبطت على جارك

00:14:01.920 --> 00:14:04.720
وقلتله عايز أستلف منك 5 كيلو.. قالك 5 كيلو؟! قلتله آه!

00:14:04.720 --> 00:14:07.180
قالك من عيني.. بس بعد شهر ترجعلي نفس الكمية

00:14:07.180 --> 00:14:09.660
ده غير إنه كل أسبوع هتجيبلي طبق عجوة….

00:14:09.660 --> 00:14:13.300
أهو الـ5 كيلو بلح دول هم القرض اللي لازم نسدده زي ما أخدناه

00:14:13.380 --> 00:14:17.040
وطبق العجوة ده.. هو الفوايد.. اللي لازم نسددها زي ما مأخدنهاش

00:14:17.120 --> 00:14:19.040
وده مش كلامي ده كلام وزارة المالية نفسها..

00:14:19.040 --> 00:14:19.740
يعني تاني..

00:14:19.760 --> 00:14:25.480
احنا مجبرين ندفع في 2020..971 مليار جنيه قروض بس..

00:14:25.480 --> 00:14:26.840
وإجباري إنك تدفع

00:14:26.880 --> 00:14:27.740
خمسة كدة على جنب

00:14:27.840 --> 00:14:30.540
البنك المركزي.. اللي رئيسه بيطبع فلوس ده وعوم الجنيه

00:14:30.540 --> 00:14:32.180
طلع تقرير في 2018 قال فيه

00:14:32.180 --> 00:14:36.420
إن مصر هتفضل تسدد في ديونها لحد سنة 2054

00:14:36.500 --> 00:14:38.760
ده لو مستلفناش تاني.. واحنا استلفنا.. واستلفنا كتير..

00:14:38.760 --> 00:14:39.260
بصوا

00:14:39.380 --> 00:14:40.520
سيبوكم بقى من المسئولين المصريين

00:14:40.560 --> 00:14:43.100
اللي واحد طالع يقولك احنا بنطبع الفلوس.. والتاني بيقولك هنستلف

00:14:43.100 --> 00:14:45.340
تعالوا بقى نريح قلوبنا.. ونسكن ضميرنا

00:14:45.460 --> 00:14:47.900
ونسمع عن اقتصاد الريس.. تاني بس من التقارير الدولية

00:15:36.060 --> 00:15:36.960
حتى إنت يا عمرو..!!

00:15:36.960 --> 00:15:38.740
يعني بدل ما تقول كلمة حلوة عن اقتصاد الريس

00:15:38.860 --> 00:15:40.980
تقول قصاده مشاكل.. ممكن تعمل مخاطر سياسية

00:15:40.980 --> 00:15:42.480
ليه يا عمرو ليه؟! .. ليه؟!

00:15:42.480 --> 00:15:45.000
طيب مين يوعي الناس ويطمنهم لما إنت هتبطل تطبيل وتقلقهم!

00:15:45.000 --> 00:15:46.900
خلاص أمرنا لله نقوم احنا بالدور ده

00:15:46.900 --> 00:15:48.600
مش نبطل.. لأ.. نطمن الناس

00:15:48.600 --> 00:15:51.420
نقول للناس اطمنوا.. نقول للمواطن اطمن

00:15:51.420 --> 00:15:54.200
وده مش بمزاجك.. إنت مجبر إنك تطمئن.. أحسنلك يعني!

00:15:54.260 --> 00:15:55.580
وعشان تبقى دايما مطمن

00:15:55.580 --> 00:15:57.580
اشترك دلوقتي في قناتك خمسة بالمصري على يويتوب

00:15:57.680 --> 00:15:58.600
وفعل جرس التنبيهات

00:15:58.600 --> 00:16:00.100
وتابع صفحتي بكر المصري على فيسبوك

00:16:00.100 --> 00:16:02.400
وبقية حسابات خمسة بالمصري على فيسبوك وانستجرام وتوتير

00:16:02.400 --> 00:16:04.400
الروابط هتلاقوها في التعليقات ووصف الفيديو..

00:16:04.400 --> 00:16:06.580
ومتنسوش.. شوف حلقاتنا اللي فاتت وقولنا رأيك..

00:16:06.580 --> 00:16:09.800
وشير الحلقة دي مع صحابك.. واستنونا حلقة جديدة كل خميس

00:16:09.940 --> 00:16:10.580
سلام


WEBVTT
Kind: captions
Language: ar

00:00:06.180 --> 00:00:09.020
بسم الله الرحمن الرحيم أهلا بيكم و حلقة جديدة

00:00:09.025 --> 00:00:10.375
افهم ولادك صح

00:00:11.000 --> 00:00:13.620
افهم ولادك صح علشان يعيشوا حياة أسعد

00:00:13.620 --> 00:00:17.520
علشان ينجحوا اكتر علشان انت كمان تستمتع بصحبتهم

00:00:17.795 --> 00:00:21.175
الحقيقة لو سألتوني ياجماعة في الحلقات كلها

00:00:21.200 --> 00:00:24.700
ايه القاسم المشترك الصفة المشتركة

00:00:24.700 --> 00:00:27.000
اللي انت قلتها كتير في الحلقات

00:00:27.000 --> 00:00:30.160
الأب الصديق الأم الصديقة صاحب ولادك

00:00:30.540 --> 00:00:34.420
كل ما آجي في حلقة وأقول طب نحل المشكلة دي إزاي؟

00:00:34.420 --> 00:00:36.820
يطلع قدامي كلمة الأب الصديق

00:00:37.300 --> 00:00:40.580
و كأني بسألك و حضرتك يعني أب

00:00:40.680 --> 00:00:42.240
أو بسألك و حضرتك أم

00:00:43.080 --> 00:00:44.700
انتوا أصحاب انتوا واولادكم؟

00:00:45.060 --> 00:00:45.860
انتوا أصحاب ؟

00:00:46.600 --> 00:00:49.100
يا شباب يا تري يا شباب انت وأبوك أصحاب؟

00:00:49.120 --> 00:00:50.360
انتي و أمك أصحاب ؟

00:00:50.860 --> 00:00:54.020
انتي وأبوكي انت وأمك  انتوا أصحاب في البيت ؟

00:00:54.720 --> 00:00:57.655
علي فكرة يا جماعة كلمة احنا أصحاب في البيت

00:00:57.655 --> 00:00:59.185
دي نص حل المشاكل

00:00:59.585 --> 00:01:02.305
لكن الحقيقة النص الثاني لحل المشاكل

00:01:02.425 --> 00:01:03.425
هو حلقة النهاردة

00:01:03.980 --> 00:01:06.140
حلقة النهارده عن الحب

00:01:06.820 --> 00:01:08.120
بينك و بين ولادك

00:01:08.480 --> 00:01:10.440
عن الحب بينك و بين ولادك

00:01:11.120 --> 00:01:13.700
اسم الحلقة سهل قوي؛ انا بحب ولادي

00:01:13.700 --> 00:01:16.440
ممكن تقول يعني اسم مش عميق

00:01:17.060 --> 00:01:20.740
بسيط جدا، الإجابة طبعا انا بحب ولادي

00:01:21.260 --> 00:01:23.860
لكن الحقيقة خليني اسألك سؤال ثاني بقي

00:01:24.280 --> 00:01:26.760
ولادك عارفين انك بتحبهم؟ أكيد طبعا عارفين

00:01:26.760 --> 00:01:29.320
لأ ماتقوليش أكيد، مش من وجهة نظرك

00:01:30.040 --> 00:01:31.840
انت بتقول لأولادك أنا بحبكوا؟

00:01:32.460 --> 00:01:35.740
امتي قلت آخر مرة فيها لإبنك أنا بحبك

00:01:36.660 --> 00:01:39.580
لأ أصل يعني إزاي تتقال يعني؟

00:01:39.940 --> 00:01:43.920
امتي آخر مرة قلتي لبنتك أنا بحبك؟

00:01:44.500 --> 00:01:46.180
قصة التعبير عن الحب

00:01:47.180 --> 00:01:51.340
جدا غاية في الأهمية والله مش للأطفال بس

00:01:51.340 --> 00:01:54.620
ولا للمراهقين بس ولا للشباب بس

00:01:54.780 --> 00:01:57.900
ده لينا كلنا، كلنا محتاجين نسمع كلمة

00:01:58.260 --> 00:01:59.220
بحبك

00:01:59.220 --> 00:02:02.320
كلمة بحبك هي سر الكون

00:02:02.680 --> 00:02:05.545
هو ربنا خلقنا الا وهو بيحبنا

00:02:05.545 --> 00:02:08.505
ده هو قال "يحبهم ويحبونه"

00:02:08.860 --> 00:02:11.000
انا الحلقة النهاردة كها بتتكلم

00:02:11.000 --> 00:02:13.140
لابد أن تعبر عن حبك لأولادك

00:02:13.140 --> 00:02:15.720
مش كفاية انا بحب ولادي ده من وجهة نظرك

00:02:16.380 --> 00:02:18.880
قلت في حلقة قبل كده ان اتعملت احصائية

00:02:19.260 --> 00:02:22.335
علي آباء وأمهات وعلي أبنائهم

00:02:22.340 --> 00:02:24.720
سألوا الآباء في أحد الجامعات في أمريكا

00:02:24.860 --> 00:02:27.220
سألوا الآباء انت بتحب ولادك؟

00:02:27.400 --> 00:02:29.020
الآباء والأمهات اتضايقوا جدا من السؤال

00:02:29.180 --> 00:02:31.580
طبعا ايه السؤال السخيف ده طبعا بحب ولادي

00:02:31.960 --> 00:02:34.220
راحوا للولاد، أبوك وأمك بيحبوك؟

00:02:34.960 --> 00:02:35.660
مش متأكد

00:02:36.040 --> 00:02:37.040
مش عارف

00:02:37.640 --> 00:02:39.080
عمرهم ما قالوها لي

00:02:39.340 --> 00:02:42.380
شوفوا الفرق بين الإجابات الضخمة

00:02:42.600 --> 00:02:46.480
لأن ابنك في السن ده محتاج يسمع كلمة بحبك

00:02:46.800 --> 00:02:49.740
وبنتك محتاجة تسمع كلمة بحبك

00:02:50.140 --> 00:02:52.000
التعبيرعن الحب ضرورة

00:02:52.000 --> 00:02:55.080
أنا عارف ان في آباء ما بيعرفوش يعملوها بس لازم تتعودها

00:02:55.080 --> 00:02:59.660
اتعودت مع ولادي ان أنا كده فجأة واحنا راكبين العربية

00:03:00.040 --> 00:03:01.940
علي فكره يا علي أنا بحبك قوي

00:03:02.820 --> 00:03:04.840
في الأول كنت مستصعبها

00:03:04.980 --> 00:03:06.500
بعد شوية لقيتها حلوة جدا

00:03:07.580 --> 00:03:08.760
بقيت آخد بالي

00:03:09.780 --> 00:03:11.980
وعمر ابني راكب ورا

00:03:12.205 --> 00:03:15.405
وكده وانا سايق العربية وأقوم قايله

00:03:15.405 --> 00:03:17.240
عمر علي فكرة انا بحبك أوي يا عمر

00:03:17.540 --> 00:03:18.840
وبعدين أبص في المراية

00:03:19.240 --> 00:03:22.620
العينين غير العينين، العينين فيها سعادة

00:03:23.080 --> 00:03:24.280
ممكن يقولي كلام عادي

00:03:24.300 --> 00:03:28.020
علشان ابني مثلا في فترة المراهقة يقولي ما أنا عارف

00:03:28.540 --> 00:03:31.140
لكن صدقني قلبه بيدق من جوه من الفرحة

00:03:32.100 --> 00:03:35.560
التعبير عن الحب يا جماعة بيحل مشاكل كتير في البيت

00:03:36.060 --> 00:03:37.600
مع ابنائنا في السن ده

00:03:37.860 --> 00:03:39.120
بتحكي أم

00:03:39.580 --> 00:03:41.760
بتقول ابني كان عنده 13 سنة

00:03:42.005 --> 00:03:43.585
جاله مرض شديد

00:03:43.980 --> 00:03:45.560
اتحط في العناية المركزة

00:03:46.760 --> 00:03:50.980
ممنوع حد يقابله، ممنوع حد يدخل عليه غرفة الرعاية المركزة

00:03:51.080 --> 00:03:53.580
استأذنت الدكتور في حاجة عجيبة أوي

00:03:53.740 --> 00:03:55.420
تخيلوا استأذنت الدكتور في ايه

00:03:55.425 --> 00:03:56.585
تديله بطارية

00:03:58.920 --> 00:04:01.600
ليه يعني؟ هو مابيتحركش من السرير

00:04:02.280 --> 00:04:06.000
فإدتله البطارية وهي قعدت بره العناية المركزة

00:04:06.000 --> 00:04:07.440
ماسكة بطارية هي كمان

00:04:08.060 --> 00:04:11.560
بيلامسوا بعض إزاي؟ بالأشعة

00:04:11.860 --> 00:04:16.240
هو يقوم مسلط الأشعة علي الأشعة اللي هي مسلطاها

00:04:16.940 --> 00:04:18.220
الولد بيتحسن

00:04:18.980 --> 00:04:20.640
الولد حاسس بالعاطفة

00:04:21.600 --> 00:04:26.420
الولد حس بأمه بتعمل حاجة في قوة كلمة بحبك

00:04:26.940 --> 00:04:29.120
يااااااه

00:04:30.320 --> 00:04:34.600
بيحكيلي أب ان ابنه كان مريض مرض شديد

00:04:35.480 --> 00:04:37.800
فا هو نايم في السرير

00:04:38.145 --> 00:04:40.135
و بيقوله يا بابا الألم جامد أوي

00:04:40.700 --> 00:04:43.520
فبيقوله كل ماتحس بالألم ده الأب بيحكيلي

00:04:43.520 --> 00:04:48.220
بيقول لابنه ايه؟ كل ماتحس بالألم اضغط علي ايدي

00:04:48.600 --> 00:04:50.000
هقولك أنا بحبك

00:04:50.420 --> 00:04:53.100
هتقولي ايه العواطف دي؟ والله الدنيا بتعيش بالعواطف دي

00:04:53.880 --> 00:04:56.880
والله العواطف دي هي اللي بتحمي ولادنا من الانحرافات

00:04:57.240 --> 00:04:59.880
الولد اللي بيتلقى هذا النوع من العاطفة

00:05:00.240 --> 00:05:01.840
محمي من المخدرات

00:05:02.520 --> 00:05:05.860
محمي من أي حد ياخده في سكة تطرف

00:05:06.260 --> 00:05:08.900
من أي حد ياخده في سكة مش كويسة

00:05:08.900 --> 00:05:12.640
الأمثلة البسيطة اللي أنا بقولهالكم، العاطفة أمان

00:05:13.240 --> 00:05:15.020
لأ و العاطفة بتعمل حاجة تانية

00:05:15.500 --> 00:05:17.960
العاطفة مش بس بتحمي ولادنا

00:05:17.960 --> 00:05:22.560
العاطفة بتخلينا نعالج الأخطاء بتاعة ولادنا بطريقة أفيد

00:05:22.800 --> 00:05:24.160
وأجمل وأحلي

00:05:24.460 --> 00:05:28.880
يعني ايه؟ يعني ياجماعة احنا بنعالج أخطاء ولادنا عادة إزاي

00:05:28.880 --> 00:05:29.680
بالعقاب

00:05:29.880 --> 00:05:33.075
ممكن اطلب منكم كآباء وأمهات في حلقة النهارده

00:05:33.075 --> 00:05:35.975
انك تخلي العقاب ليه quota؟ عارف يعني ايه quota؟

00:05:35.980 --> 00:05:38.280
بعني انتي ليكي في الشهر 3 مرات عقاب

00:05:38.360 --> 00:05:41.560
بس خلاص خلصتيهم انتي حره خلصتي العقاب بتاعك

00:05:42.035 --> 00:05:43.035
تقدر كأب

00:05:43.460 --> 00:05:46.800
انت ايه اسهل حاجة عليك انت متعاقب انت متعاقب

00:05:47.020 --> 00:05:48.140
فقدت قيمتها

00:05:48.440 --> 00:05:51.900
و مش بس فقدت قيمتها، جابت بعد شوية غل

00:05:51.900 --> 00:05:53.640
هو علشان انت القوي و أنا الضعيف؟

00:05:54.200 --> 00:05:57.580
ماهو لو ربيته بالطريقة دي، بعد شوية هو هايبقي أطول منك

00:05:58.100 --> 00:06:01.460
فا لما هيبقي أطول منك ممكن المنطق يتغير

00:06:01.700 --> 00:06:03.580
مش العقاب الأصل غلط علي فكره

00:06:03.780 --> 00:06:06.680
أمال الأصل ايه؟ ابحث عن وسائل أخري

00:06:06.840 --> 00:06:09.760
لها علاقة بالقلب و فيها ذكاء

00:06:10.080 --> 00:06:16.740
علشان ابنك بالعاطفة هايتصلح أحسن من لو واجهته بفكرة العقوبة

00:06:16.920 --> 00:06:19.440
وبفكرة القوة اللي هاتتغير بعد شوية

00:06:19.840 --> 00:06:20.500
طب أمال ايه؟

00:06:20.580 --> 00:06:24.195
ماقصدش هاتتغير بعد شوية ان ابنك لازم يخرج عن طوعك

00:06:24.200 --> 00:06:26.440
بس مش هاتنفع علي طول

00:06:26.440 --> 00:06:29.920
طب ايه تنصحنا بيه؟ أنصحك الأول انك تقول لنفسك

00:06:29.920 --> 00:06:31.060
و الأم تقول لنفسها

00:06:31.060 --> 00:06:34.560
ليا في الشهر 3 مرات عقوبة خلصتهم خلاص

00:06:35.160 --> 00:06:38.400
و أستبدلهم بإيه؟ أستبدلهم بعاطفة

00:06:38.400 --> 00:06:42.720
زي مثلا الفيلسوف الهندي أوران

00:06:43.200 --> 00:06:48.500
أوران ده راجل هندي خد ابنه

00:06:48.840 --> 00:06:52.820
و نزلوا الي المدينة، كانوا عايشين في قرية صغيرة

00:06:52.820 --> 00:06:54.780
ابنه طبعا فرحان جدا انه نازل المدينة

00:06:54.780 --> 00:06:56.860
ابنه في سن ال 17

00:06:57.300 --> 00:06:59.860
أبوه علشان يخليه كده منطلق

00:06:59.860 --> 00:07:03.380
قاله انا هخليك تسوق العربية من هنا لغاية ما نوصل المدينة

00:07:03.585 --> 00:07:05.575
يانهار أبيض علي الفرحة

00:07:05.580 --> 00:07:06.720
ساق العربية وصل المدينة

00:07:06.880 --> 00:07:12.620
قاله لأ و كمان أكتر من كده ها أخليك تسوق العربية الساعتين دول

00:07:12.620 --> 00:07:15.240
لغاية ما أخلص الاجتماع بتاعي تيجي تاخدني و نروح

00:07:15.500 --> 00:07:18.000
بس اوعي تتأخر عن الساعة 1

00:07:18.000 --> 00:07:21.580
علشان أنا هأخلص الساعة 1 واوعي تروح سينما

00:07:21.660 --> 00:07:24.060
أنا ما احبش انك تروح سينما في المدينة أنا بخاف عليك

00:07:24.140 --> 00:07:25.540
ممنوع تروح الاتنين دول

00:07:25.540 --> 00:07:27.480
قاله حاضر يا بابا خد العربية وراح علي فين؟

00:07:27.880 --> 00:07:28.620
راح علي السينما

00:07:29.420 --> 00:07:32.020
راح علي السينما اتفرج علي الفيلم خلص الفيلم الأول

00:07:32.020 --> 00:07:33.980
لقي الساعة لسه 12وربع

00:07:33.980 --> 00:07:36.960
قال طب ما أنا ألحقلي حته في الفيلم الثاني و بعدين ألحق بابا

00:07:36.960 --> 00:07:39.120
قعد يتفرج علي الفيلم الثاني راحت عليه نومة

00:07:39.120 --> 00:07:40.920
طلع من السينما الساعة 3 ونص

00:07:41.200 --> 00:07:43.680
طلع زي المجنون في وسط الفيلم

00:07:43.680 --> 00:07:46.700
أبويا يا نهار أبيض جري خد العربية

00:07:46.700 --> 00:07:48.560
ووصل لغاية المكان اللي فيه أبوه

00:07:48.660 --> 00:07:53.020
لقي أبوه واقف ووشه أحمر أحمر أحمر من الغضب

00:07:53.300 --> 00:07:54.300
قاله كنت فين؟

00:07:54.965 --> 00:07:58.295
قاله ركنت العربية في الجراج واتقفل عليا الجراج

00:07:58.295 --> 00:07:59.295
قاله انت كداب

00:08:01.360 --> 00:08:02.700
فا قاله ايوه انا كداب

00:08:03.840 --> 00:08:06.820
قاله، بص الأب الجميل

00:08:07.480 --> 00:08:09.660
قاله أنا مش قادر أعاقبك

00:08:10.300 --> 00:08:12.080
أنا لازم أعاقب نفسي

00:08:12.280 --> 00:08:16.500
لأن أنا يبدو ان انا ما ادتلكش من الحب الكفاية اللي يخليك صادق معايا

00:08:17.040 --> 00:08:21.220
يبدو ان أنا أخطأت في تربيتك ان أنا ماكنتش أب صديق ليك

00:08:21.320 --> 00:08:22.760
فا اضطريت انك تكدب عليا

00:08:23.060 --> 00:08:24.520
أنا هاعاقب نفسي

00:08:25.000 --> 00:08:27.560
أنا هارجع القرية 10 كيلو مشي

00:08:27.560 --> 00:08:28.560
ايه؟

00:08:28.960 --> 00:08:30.380
اتفضل سوق العربية

00:08:30.380 --> 00:08:35.000
وأنا هارجع مشي عقوبة لنفسي ان أنا ماكنتش أب صديق

00:08:35.005 --> 00:08:36.445
لم أحتويك بالحنان

00:08:36.900 --> 00:08:38.120
فكدبت عليا

00:08:38.140 --> 00:08:42.120
الأب ماشي ال 10 كيلو والابن وراه بالعربية

00:08:42.240 --> 00:08:43.900
طبعا ماشي علي سرعة 10 كيلو

00:08:43.900 --> 00:08:45.880
لأنه مش قادر يرجع ويسيب أبوه كمان يعني

00:08:45.880 --> 00:08:47.900
بس بيسوق و بيعيط منهار

00:08:47.900 --> 00:08:51.380
اداله حتة درس بس من غير عقوبة

00:08:51.640 --> 00:08:54.300
بحب، لو قدرت تحب ولادك كده

00:08:54.900 --> 00:08:56.680
لو قدرت في كل لحظة

00:08:56.920 --> 00:08:58.260
حتي وانت بتعاقب

00:08:58.720 --> 00:09:02.560
حتي وهم ناجحين حتي وهم غلطانين

00:09:03.100 --> 00:09:04.100
احتوي

00:09:04.160 --> 00:09:06.200
لو عرفت تقول بلسانك بحبك

00:09:06.460 --> 00:09:08.320
لو عرفت تمسك وتطبطب

00:09:08.500 --> 00:09:12.140
لو عرفت تحضن حتي ابنك اللي بقى عنده 16 سنة

00:09:12.140 --> 00:09:15.200
وبقي الشنبات مخططة في وشه و شايف نفسه راجل

00:09:15.220 --> 00:09:17.900
لكن صدقني والله محتاج حضنك ويبقي زي الطفل

00:09:17.900 --> 00:09:20.640
لو حضنته وبوسته، ولادنا محتاجين حب

00:09:20.940 --> 00:09:23.620
أنا عارف انك بتحب ولادك بس مش كفاية

00:09:24.060 --> 00:09:26.340
لازم تعبر عن الحب ده

00:09:26.340 --> 00:09:28.300
ويبقي هو الأصل في الحياة

00:09:28.500 --> 00:09:30.500
مش العقوبة ولا الشدة

00:09:30.800 --> 00:09:32.360
الحب هو الأصل

00:09:32.520 --> 00:09:34.460
أشكركم جدا وأشوفكوا علي خير

00:09:34.800 --> 00:09:36.700
والسلام عليكم ورحمة الله و بركاته


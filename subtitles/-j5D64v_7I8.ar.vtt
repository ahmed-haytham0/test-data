WEBVTT
Kind: captions
Language: ar

00:00:05.620 --> 00:00:08.180
المواقف السلبية وكيف بتعامل معها؟

00:00:08.260 --> 00:00:10.720
هلأ بقدر أحكي إنه كل مرحلة

00:00:10.760 --> 00:00:13.020
كان إلها ردة فعل مني

00:00:13.200 --> 00:00:15.180
بتذكر وأنا صغيرة

00:00:15.220 --> 00:00:18.440
ما كنت أفهم ليش بسمع تعليقات سلبية

00:00:18.480 --> 00:00:20.300
إنه يا حرام، والله يشفيكي

00:00:20.340 --> 00:00:22.960
والناس أطلع في المول يطّلعوا

00:00:22.980 --> 00:00:25.120
وفي المدرسة بس تيجي أم طفل

00:00:25.140 --> 00:00:27.080
ممكن تشوفني إشي غريب

00:00:27.120 --> 00:00:28.040
واضلها تتطلع علي

00:00:28.080 --> 00:00:29.340
ويسألوا:  ليش هاي؟

00:00:29.400 --> 00:00:31.920
من شو بتعاني؟ وشو مشكلتها؟

00:00:31.960 --> 00:00:32.620
وكنت أسمع

00:00:32.660 --> 00:00:35.580
بس ما كنت كتير مدركة شو إلي بيصير؟

00:00:35.640 --> 00:00:36.940
أو ليش بسمع هاد الإشي؟

00:00:37.000 --> 00:00:38.460
فكنت مش فاهمة

00:00:38.480 --> 00:00:41.180
لما كبرت شوي ودخلت المدرسة

00:00:41.220 --> 00:00:43.420
صارت لأ، أنا فاهمة ليش بيطلّعوا

00:00:43.440 --> 00:00:44.440
وأنا فاهمة ليش بيحكوا

00:00:44.480 --> 00:00:45.540
بس أنا بدي أطنش

00:00:45.560 --> 00:00:50.420
لأنه ما بدي أعمل مشاكل وخناقة وكذا

00:00:50.480 --> 00:00:53.520
فإنه أطنش، كانت شخصيتي تطنيش

00:00:53.620 --> 00:00:57.140
وأستغرب من موقف أهلي إنه ليش ينقهروا

00:00:57.160 --> 00:00:58.960
إنه فلان اطلّع علي وفلان هاد

00:00:59.000 --> 00:01:01.380
أحكيلها لماما بتذكر حتى هي لهلأ بتذكرني

00:01:01.420 --> 00:01:03.840
إنه خلص سيبيكي

00:01:03.880 --> 00:01:05.440
يطلّعوا مش مشكلة

00:01:05.460 --> 00:01:06.540
يحكوا مش مشكلة

00:01:06.600 --> 00:01:08.140
لما صرت صبية هلأ

00:01:08.180 --> 00:01:09.900
واشتغلت ودرست وكذا

00:01:09.940 --> 00:01:13.340
يمكن بتخيل صارت شوي أصعب

00:01:13.380 --> 00:01:14.500
ليش صارت أصعب؟

00:01:14.520 --> 00:01:17.560
لأنه صار يعتمد على نفسيتي أنا، كيف أنا كنت

00:01:17.620 --> 00:01:20.500
إزا كنت رايقة، عادي

00:01:20.540 --> 00:01:22.940
ممكن أتقبل وبعدين أصاحب الشخص

00:01:23.020 --> 00:01:24.840
وأحكي معه وعادي

00:01:24.880 --> 00:01:28.240
مع إنه هو بيكون حاكيلي كلمة طبعاً كبيرة

00:01:28.320 --> 00:01:29.460
وقهرتني وسمتلي بدني

00:01:29.520 --> 00:01:32.300
بس خلص بتمشي الأمور على حسب نفسيتي

00:01:32.360 --> 00:01:35.180
لإنه أنا بدي أفهمه إنه أنا أوكي عندي مشكلة

00:01:35.200 --> 00:01:38.360
بس أنا بقدر أكوّن معك صداقة

00:01:38.400 --> 00:01:41.760
وبقدر أكون حدا زيي زيك في المجتمع

00:01:41.800 --> 00:01:45.360
بينما مرات أنا بكون معصبة أو مقهورة من إشي

00:01:45.380 --> 00:01:48.260
لأ.. بتنرفز وبتدايق

00:01:48.320 --> 00:01:52.060
كتير مرات بسأل حالي ليش أنا؟

00:01:52.080 --> 00:01:55.900
هاد السؤال بعتبره أنا ممكن يقويني

00:01:55.920 --> 00:01:59.140
بس هاد السؤال بيقعد معي يمكن عشر دقايق

00:01:59.180 --> 00:02:00.860
بيكون عبارة عن ليش أنا؟

00:02:00.900 --> 00:02:03.740
بفكر بقول يا بتول يا هبلة ليش هيك بتحكي؟

00:02:03.780 --> 00:02:06.840
بالعكس إنتي لازم تكوني أقوى

00:02:06.880 --> 00:02:08.240
ولازم تكوني بتقدري تتحملي

00:02:08.260 --> 00:02:10.080
وبقعد بضحك على أشياء بتصير معي

00:02:10.160 --> 00:02:12.360
ومرات بقعد بضحك على تعليقات الناس

00:02:12.400 --> 00:02:14.120
وبورجيهم كمان لأخوي

00:02:14.160 --> 00:02:16.320
هديك المرة كنا أنا وأخوي طالعين على كافيه

00:02:16.380 --> 00:02:19.340
فالشب انهبل وهو بيطلّع

00:02:19.380 --> 00:02:21.160
كل شوي يطلّع

00:02:21.180 --> 00:02:22.340
كيف أنا بمسك المعلقة

00:02:22.380 --> 00:02:24.800
وكيف أنا شوي شوي أشيائي

00:02:24.880 --> 00:02:25.700
وأخوي انقهر

00:02:25.720 --> 00:02:30.620
فأنا بالأخير صرت بدي أحكي معه

00:02:30.660 --> 00:02:31.900
أحكيله إنه أنا عندي مشكلة

00:02:31.920 --> 00:02:33.420
إنه إنت وين مشكلتك؟

00:02:33.440 --> 00:02:36.260
فهو كان إنه أنا آسف إني طلّعت وأبصر شو

00:02:36.280 --> 00:02:40.780
فتعاملت مع موقف سلبي بطريقة إيجابية

00:02:40.800 --> 00:02:42.060
بس هاد الإشي مش دايماً

00:02:42.120 --> 00:02:46.580
فالتعليقات السلبية بتإذيني

00:02:46.600 --> 00:02:48.640
هلأ بعمري أنا، بعمر 22 سنة

00:02:48.660 --> 00:02:51.800
حسب نفسيتي، حسب أنا شو متعرضة قبل

00:02:51.860 --> 00:02:54.800
أو شو صاير معي قبل هيك، بتعامل


WEBVTT
Kind: captions
Language: ar

1
00:00:00.440 --> 00:00:03.920
صيغ المعادلات الخطية.

2
00:00:06.800 --> 00:00:09.520
هنبدأ نتعرّف على صيغ المعادلات الخطية.

3
00:00:09.960 --> 00:00:13.520
وإزّاي نقدر نستخدمها في كتابة المعادلة الخطية.

4
00:00:14.320 --> 00:00:19.000
بس في البداية، عايزين نفتكر الصورة القياسية لمعادلة المستقيم.

5
00:00:21.040 --> 00:00:26.920
هي: أ س زائد ب ص تساوي ج.

6
00:00:28.080 --> 00:00:34.720
بشرط إن أ قيمتها تبقى أكبر من أو تساوي الصفر.

7
00:00:35.840 --> 00:00:40.320
وإن أ، وَ ب قيمتهم لا تساوي صفر معًا.

8
00:00:41.880 --> 00:00:56.160
وإن أ، وَ ب، وَ ج تبقى أعداد صحيحة، والعامل المشترك الأكبر لهم، يساوي واحد.

9
00:00:59.160 --> 00:01:08.880
بمعنى؛ لو عندنا المعادلة: ص ناقص واحد تساوي سالب اتنين على تلاتة في، س ناقص خمسة.

10
00:01:09.920 --> 00:01:14.120
وعايزين نكتبها بالصورة القياسية، هنعمل إيه؟

11
00:01:15.200 --> 00:01:21.600
أول حاجة، عايزين نتخلّص من تلاتة اللي موجودة في المقام.

12
00:01:22.640 --> 00:01:25.040
يبقى هنضرب المعادلة كلها في تلاتة.

13
00:01:25.920 --> 00:01:35.120
هيبقى عندنا تلاتة مضروبة في، ص ناقص واحد، هتساوي سالب اتنين مضروبة في، س ناقص خمسة.

14
00:01:37.440 --> 00:01:41.040
هنبدأ نضرب التلاتة في كل حدّ من حدود القوس.

15
00:01:41.600 --> 00:01:46.320
وهكذا هنضرب الاتنين عفوًا … السالب اتنين في كل حدّ من حدود القوس.

16
00:01:47.480 --> 00:01:48.760
يعني هنستخدم خاصية التوزيع.

17
00:01:50.360 --> 00:01:58.040
هيبقى عندنا تلاتة ص ناقص تلاتة، هتساوي سالب اتنين س زائد عشرة.

18
00:01:59.520 --> 00:02:03.480
بعد كده هنجمع تلاتة على طرفَي المعادلة.

19
00:02:04.880 --> 00:02:10.080
هيبقى عندنا تلاتة ص هتساوي سالب اتنين س زائد تلتاشر.

20
00:02:10.920 --> 00:02:17.280
بعد كده هنجمع اتنين س على طرفَي المعادلة.

21
00:02:18.320 --> 00:02:28.560
هيبقى عندنا تلاتة ص زائد اتنين س تساوي تلتاشر.

22
00:02:29.480 --> 00:02:38.080
عشان نكتبها بالصورة القياسية، هتبقى اتنين س زائد تلاتة ص تساوي تلتاشر.

23
00:02:38.400 --> 00:02:41.680
عملنا ترتيب لحدود الطرف الأول.

24
00:02:43.720 --> 00:02:46.840
يبقى كده قدرنا نكتب المعادلة بالصورة القياسية.

25
00:02:48.400 --> 00:02:49.680
هنبدأ نجيب صفحة جديدة.

26
00:02:52.320 --> 00:02:54.560
وهنتكلم عن كتابة المعادلات.

27
00:02:57.880 --> 00:03:08.040
أول حاجة، لو معطى ميل ونقطة، هنقدر نكتب المعادلة إزّاي؟

28
00:03:09.000 --> 00:03:14.600
أول صيغة ممكن نكتب بيها المعادلة، هي صيغة الميل ونقطة.

29
00:03:17.280 --> 00:03:28.680
وهي: ص ناقص ص واحد تساوي م مضروبة في س ناقص س واحد.

30
00:03:31.040 --> 00:03:34.320
بمعنى؛ لو عندنا الميل يساوي تلاتة.

31
00:03:35.240 --> 00:03:38.800
والمستقيم يمرّ بالنقطة اتنين وأربعة.

32
00:03:39.520 --> 00:03:42.520
عايزين نكتب معادلة المستقيم بصيغة الميل ونقطة.

33
00:03:43.400 --> 00:03:45.520
هنعوّض في صيغة الميل ونقطة.

34
00:03:46.240 --> 00:03:54.960
هيبقى عندنا ص ناقص أربعة هتساوي تلاتة مضروبة في س ناقص اتنين.

35
00:03:57.080 --> 00:04:05.720
طب لو أعدْنا كتابة المعادلة، بحيث بقى عندنا ص ناقص أربعة هتساوي تلاتة س ناقص ستة.

36
00:04:08.280 --> 00:04:10.640
هنجمع أربعة على طرفَي المعادلة.

37
00:04:11.360 --> 00:04:18.040
هيبقى عندنا ص تساوي تلاتة س ناقص اتنين.

38
00:04:20.320 --> 00:04:25.760
هنلاحظ إن وصلنا للمعادلة، بقت مكتوبة بصيغة الميل والمقطع.

39
00:04:27.000 --> 00:04:28.920
الميل هو تلاتة.

40
00:04:29.960 --> 00:04:32.440
والجزء المقطوع من محور الصادات، هو سالب اتنين.

41
00:04:33.600 --> 00:04:42.240
يبقى تاني صيغة ممكن نستخدمها في كتابة المعادلة، إذا عُلم ميل ونقطة، هي صيغة الميل والمقطع.

42
00:04:44.400 --> 00:04:48.160
وهي: ص تساوي م س زائد ب.

43
00:04:49.080 --> 00:04:55.760
يبقى اتعرّفنا على صيغة الميل ونقطة، وصيغة الميل والمقطع.

44
00:04:56.320 --> 00:05:02.520
لو كان معطى في السؤال ميل ونقطة، نقدر نكتب المعادلة بأي صيغة منهم.

45
00:05:04.080 --> 00:05:06.200
في صيغة الميل والنقطة، هنعوّض عن م.

46
00:05:07.360 --> 00:05:11.360
بعد كده هنعوّض عن س واحد، وَ ص واحد.

47
00:05:12.200 --> 00:05:16.120
أمّا في حالة صيغة الميل والمقطع، هنعوّض عن الميل.

48
00:05:16.960 --> 00:05:23.400
بعد كده نعوّض عن س وَ ص؛ عشان نوجد الجزء المقطوع من محور الصادات.

49
00:05:26.000 --> 00:05:35.320
يبقى في حالة إذا كان المعطى ميل ونقطة، هنقدر نكتب المعادلة؛ يا إمّا بصيغة الميل ونقطة، أو بصيغة الميل والمقطع.

50
00:05:37.000 --> 00:05:39.880
طيب في حالة لو كان المعطى هو نقطتين؟

51
00:05:42.400 --> 00:05:51.800
أول حاجة، هنبدأ نختار نقطة واحدة فقط من النقطتين، ونستخدمها.

52
00:05:56.480 --> 00:06:06.280
بعد كده هنبدأ نتّبع خطوات كتابة المعادلة، إذا كان المعطى هو ميل ونقطة.

53
00:06:07.320 --> 00:06:11.400
يا إمّا هنكتبها بصيغة الميل ونقطة، أو بصيغة الميل والمقطع.

54
00:06:12.240 --> 00:06:14.920
طب الميل في الحالة دي هنحسبه إزّاي؟

55
00:06:16.280 --> 00:06:26.200
الميل هيبقى عبارة عن فرق الصادات، يعني ص اتنين ناقص ص واحد؛ على فرق السينات، يعني س اتنين ناقص س واحد.

56
00:06:30.200 --> 00:06:38.440
وهنقدر نجيب في الحالة دي قيمة ص اتنين وَ ص واحد، وَ س اتنين وَ س واحد؛ من النقطتين.

57
00:06:40.600 --> 00:06:41.200
اللي هي س واحد وَ ص واحد.

58
00:06:43.320 --> 00:06:45.360
والنقطة التانية اللي هي س اتنين وَ ص اتنين.

59
00:06:47.040 --> 00:06:51.080
وبكده اتكلمنا عن صيغ المعادلات الخطية.

60
00:06:51.800 --> 00:06:53.240
وهي صيغة الميل ونقطة.

61
00:06:53.840 --> 00:06:57.160
وهي: ص ناقص ص واحد تساوي م مضروبة في س ناقص س واحد.

62
00:06:58.120 --> 00:07:00.640
والصيغة التانية هي صيغة الميل والمقطع.

63
00:07:01.560 --> 00:07:03.840
وهي: ص تساوي م س زائد ب.

64
00:07:04.680 --> 00:07:08.720
وعرفنا إيه هي الصورة القياسية للمعادلة الخطية.


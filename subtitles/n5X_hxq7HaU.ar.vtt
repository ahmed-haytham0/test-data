WEBVTT
Kind: captions
Language: ar

00:00:00.000 --> 00:00:03.060
غير حياتك مع صرخة من اسلوب

00:00:03.060 --> 00:00:03.680
الفجوة!

00:00:03.680 --> 00:00:04.960
أيوة… فجوة

00:00:04.960 --> 00:00:05.980
حفرة....فراغ

00:00:05.980 --> 00:00:08.500
فجوة بين اللي إنت عارف إنك المفروض تعمله

00:00:08.500 --> 00:00:10.300
وبين إنك تقوم تعمله

00:00:10.300 --> 00:00:13.700
فجوة بين اللي إنت شايف إنه هو الصح اللي لازم يتعمل

00:00:13.700 --> 00:00:15.460
وبين القرارات اللي إنت بتاخدها

00:00:15.460 --> 00:00:17.400
فجوة بين الحلم اللي إنت عاوز توصله

00:00:17.400 --> 00:00:19.300
وبين اللي إنت بتعمله كل يوم

00:00:19.300 --> 00:00:22.160
في فجوة....في حفرة...في فراااااغ

00:00:22.160 --> 00:00:23.480
مش هي دي بس المشكلة

00:00:23.480 --> 00:00:25.600
مش المشكلة بس هي إن إنت عارف بالظبط

00:00:25.600 --> 00:00:29.140
إيه اللي المفروض تكون بتعمله دلوقتي حالا… وسايبه ومش بتعمله

00:00:29.140 --> 00:00:31.260
مش المشكلة بس هي إن إنت عارف بالظبط

00:00:31.260 --> 00:00:34.200
إيه الحاجات الزفت اللي إنت المفروض تبطل إنك تعملها

00:00:34.200 --> 00:00:37.620
ولسه بتعملها لغاية دلوقتي ولسه بتندم بعد لما بتعملها

00:00:37.620 --> 00:00:39.300
مش هي دي المشكلة بس

00:00:39.300 --> 00:00:41.620
المشكلة… إن الفجوة بتكبر

00:00:41.620 --> 00:00:45.020
إن الحفرة بتكبر وإنت بتقع فيها أكتر يوم بعد يوم

00:00:45.020 --> 00:00:47.780
وبتصعب على نفسك إنك تخرج من الحفرة

00:00:47.780 --> 00:00:51.220
بتحفر لنفسك حفرة وإنت جوة الحفرة بتغوص معاها

00:00:51.220 --> 00:00:53.820
بتصعب على نفسك كل فرص النجاة

00:00:53.820 --> 00:00:55.860
بس فيه أخبار كويسة

00:00:55.860 --> 00:00:57.480
فيه أخبار كويسة أوي أوي

00:00:57.480 --> 00:00:59.480
هي إنك مهما كنت في حفرة عميقة

00:00:59.480 --> 00:01:00.680
تقدر تخرج منها

00:01:00.680 --> 00:01:02.755
وتقدر تبدأ في إنك تردم الحفرة

00:01:02.755 --> 00:01:05.760
وتقدر تشوف إيه اللي إنت المفروض تقوم تعمله

00:01:05.760 --> 00:01:08.420
وتكتبه في ورقة... وتقوم فعلا تعمله

00:01:08.420 --> 00:01:09.940
وتقوم وتتحرك فعلا

00:01:09.940 --> 00:01:12.740
وتقوم وتاخد خطوة وإنت كلك طاقة وحماس

00:01:12.740 --> 00:01:15.760
وتقوم وتعمل اللي عليك كله… وبعد لما تعمل اللي عليك

00:01:15.760 --> 00:01:20.640
تعمل أكتر وتكمل وتحط وقت ومجهود وطاقة وعرق ودم زيادة

00:01:20.640 --> 00:01:23.280
تقدر أوي دلوقتي حالا إنك توقف الحاجات الغلط

00:01:23.280 --> 00:01:25.680
اللي إنت بتعملها ومش بتضر حد غيرك

00:01:25.680 --> 00:01:28.500
الحاجات اللي إنت كل ما تعملها بتكره نفسك

00:01:28.500 --> 00:01:30.000
كل حاجة بتخالف مبادئك

00:01:30.000 --> 00:01:33.320
وكل حاجة لو شوفت حد تاني بيعملها هايسقط من نظرك

00:01:33.320 --> 00:01:35.320
حاجات كبيرة وحاجات بسيطة

00:01:35.320 --> 00:01:39.200
تضييع وقت وتضييع شغل وتضييع أمانة وتضييع مستقبل

00:01:39.200 --> 00:01:43.640
وتضييع تعب ومجهود إنت وأهلك بتحاوله تبنوه لنفسك ولشخصيتك

00:01:43.640 --> 00:01:47.220
كل لحظة إنت لسه واقف فيها تتفرج على الفجوة وهي بتكبر

00:01:47.220 --> 00:01:49.780
هي لحظة خيانة منك لنفسك

00:01:49.780 --> 00:01:52.280
هي لحظة خيانة منك لمستقبلك

00:01:52.280 --> 00:01:54.920
هي لحظة خيانة منك لسعادة أكبر في المستقبل

00:01:54.920 --> 00:01:58.040
هي لحظة … مش هاترجع تاني أبدا طول العمر

00:01:58.040 --> 00:02:01.480
سواء تعبت فيها وحطيت مجهود هاتشكر عليه نفسك في المستقبل

00:02:01.480 --> 00:02:03.300
أو سواء قعدت فيها تضييع وقت

00:02:03.300 --> 00:02:04.980
أو قعدت تعمل فيها حاجات غلط

00:02:04.980 --> 00:02:07.780
هي لحظة هاتعدي… ومش هاترجع تاني

00:02:07.780 --> 00:02:10.440
حتى اللحظة اللي عدت من عمرك دلوقتي وإنت بتسمعني

00:02:10.440 --> 00:02:12.760
هي لحظة عدت خلاص من حياتك

00:02:12.760 --> 00:02:15.680
بس ممكن تكون لحظة هاتشكر نفسك عليها في المستقبل

00:02:15.680 --> 00:02:17.480
لأنك هاتقف مع نفسك وقفة

00:02:17.480 --> 00:02:18.960
وهاتشوف بعينك الفجوة

00:02:18.960 --> 00:02:20.300
وهاتشوف بعينك الحفرة

00:02:20.300 --> 00:02:23.480
وهاتشوف بعينك إن الحفرة دي مجرد فخ ساذج

00:02:23.480 --> 00:02:25.680
فخ تقدر تطلع منه بسهولة

00:02:25.680 --> 00:02:28.360
بس كنت محتاج بس تشوف بعينك وتاخد بالك

00:02:28.360 --> 00:02:31.200
إن إنت جوه الحفرة… والحفرة بتكبر

00:02:31.200 --> 00:02:33.720
إنت دلوقتي تقدر تطلع برة الفجوة

00:02:33.720 --> 00:02:38.480
تقدر تصرخ.. تقدر تقول لأه وألف لأه لأي فجوة ساذجة هاندم عليها طول عمري

00:02:38.480 --> 00:02:42.020
تقدر تقول لأه  لكل لحظة مش هاشكر عليها نفسي في المستقبل

00:02:42.020 --> 00:02:43.420
ماتستناش ولا لحظة

00:02:43.420 --> 00:02:47.140
هات ورق دلوقتي حالا وإكتب إنت المفروض تعمل إيه… ولسه مش بتعمله

00:02:47.140 --> 00:02:50.940
عبادتك ومبادئك وتمرينك وشغلك والأمانة اللي رقبتك

00:02:50.940 --> 00:02:53.640
ومذاكرتك وحقوق أهلك وناسك … وحقوق نفسك

00:02:53.640 --> 00:02:56.600
لما تشوف الفجوة بعينك… هاتقدر تعدي من عليها

00:02:56.600 --> 00:03:01.100
هاتقدر تقوم تعمل اللي إنت بتأجله وبتأخره وبينك وبينه حفرة

00:03:01.100 --> 00:03:03.780
ممكن تقوم وتوصل لكن إنت لسه ماقومتش

00:03:03.780 --> 00:03:07.260
شوف بنفسك إيه اللي المفروض تبطل تعمله…. و وقفه مرة واحدة

00:03:07.260 --> 00:03:08.160
مرة واحدة

00:03:08.160 --> 00:03:10.300
وقفه…. مرررررة… واحدة

00:03:10.300 --> 00:03:11.840
ماتستناش...ماتنتظرش

00:03:11.840 --> 00:03:13.340
ماتتحركش خطوة خطوة

00:03:13.340 --> 00:03:14.940
وقف دلوقتي حالا

00:03:14.940 --> 00:03:17.800
سواء تضييع وقت...سواء علاقة غلط بتضيع وقتك

00:03:17.800 --> 00:03:19.860
سواء أصحاب سوء لسه بيشدوك لتحت

00:03:19.860 --> 00:03:22.920
سواء تدخين أو أي حاجة مقززة بتعملها

00:03:22.920 --> 00:03:25.540
وقفها مرة واحدة ماتخفش إنك ترجع تاني

00:03:25.540 --> 00:03:28.420
حتى لو رجعت تاني… هايجي عليك وتوقف تاني

00:03:28.420 --> 00:03:31.560
ولو رجعت تالت… تشوف الفجوة مرة كمان وتوقف

00:03:31.560 --> 00:03:33.700
رابع وخامس … وطول العمر

00:03:33.700 --> 00:03:36.460
الحياة مش بتقف والفجوات مش بتنتهي

00:03:36.460 --> 00:03:40.080
لكن إنت عارف دلوقتي إنك إنت اللي تقدر تقوم وتبدأ الحياة

00:03:40.080 --> 00:03:44.580
أو إنك تفضل تحفر لنفسك الحفرة اللي هاتعيش فيها طول عمرك

00:03:44.580 --> 00:03:47.240
الحياة جميلة أوي لما تعدي من الحفر

00:03:47.240 --> 00:03:49.980
الحياة جميلة أوي لما تقوم وتعمل الشغل اللي وراك

00:03:49.980 --> 00:03:53.040
الحياة ممتعة أوي لما تلتزم بعبادتك صح أوي

00:03:53.040 --> 00:03:55.340
الحياة جميلة أوي لما أهلك يفرحوا بيك

00:03:55.340 --> 00:03:58.160
الحياة جميلة أوي وإنت مش بتضيع وقت

00:03:58.160 --> 00:04:02.340
نفسسسسسسس عميييييق

00:04:02.340 --> 00:04:03.180
يا بختك والله

00:04:03.180 --> 00:04:06.560
يا بختك والله… لأنك هاتقوم دلوقتي… وتردم الفجوة


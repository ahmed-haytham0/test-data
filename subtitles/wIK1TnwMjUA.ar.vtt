WEBVTT
Kind: captions
Language: ar

00:00:16.080 --> 00:00:16.960
سند

00:00:17.360 --> 00:00:20.400
ماما بليز حبيبي روح جيب ربطة خبز من المخبز اللي تحتنا

00:00:20.400 --> 00:00:22.720
خذ، هاي  خمسة ، ما معي فراطة

00:00:22.720 --> 00:00:25.000
خمسة عمرة !! أنا جاهز

00:00:26.184 --> 00:00:28.584
شو هالنشاط هذا! ما عرفتك

00:00:28.584 --> 00:00:30.920
ما تتأخر ، هلأ بيجي أبوك جوعان

00:00:30.920 --> 00:00:31.440
صاروخ

00:00:33.000 --> 00:00:35.320
اممم ماما... بدي أقولك إشي

00:00:35.400 --> 00:00:37.280
هاي أنا رجعت

00:00:37.320 --> 00:00:38.280
أوف

00:00:38.440 --> 00:00:40.800
و هَي الخبز و هَي باقي الفلوس كلهم

00:00:40.960 --> 00:00:42.560
يسلموا سنود حبيبي

00:00:43.120 --> 00:00:45.200
ما..ماما....بدي أقولك

00:00:45.280 --> 00:00:46.400
بعرف بعرف

00:00:47.160 --> 00:00:48.160
من قال لك؟

00:00:48.240 --> 00:00:49.160
ما هيني شايفة

00:00:49.720 --> 00:00:53.200
هاد تبع المخبز ضحك عليه و رجعله بس دينادين من الخمسة

00:00:53.320 --> 00:00:54.960
هلأ  رح أحكي مع أبوكي يروحله

00:00:55.080 --> 00:00:57.040
شو هالناس اللي بلا ضمير

00:00:57.120 --> 00:00:58.440
بس ماما

00:01:03.360 --> 00:01:04.040
سند!!

00:01:04.120 --> 00:01:06.240
شو في ؟ شو مالك بتصرخ؟

00:01:06.440 --> 00:01:08.520
قولتيلي ضحك عليه آه؟

00:01:08.680 --> 00:01:11.480
غشيمة ! وين هذا ابنك سند

00:01:11.640 --> 00:01:12.480
سند!!

00:01:12.840 --> 00:01:13.800
نعم بابا

00:01:13.840 --> 00:01:15.760
الله ينعم عليك يا حبيبي

00:01:16.080 --> 00:01:17.920
ناوي تعترف وِلا لأ؟

00:01:18.080 --> 00:01:19.160
بِشو أعترف؟

00:01:19.160 --> 00:01:22.680
فضحتني مع الزلمة، بعد ما بهدلته و ما خليتله

00:01:22.680 --> 00:01:25.240
طلع مرجعلك المصاري آه؟

00:01:25.240 --> 00:01:27.760
أنا بس يعني... كنت بدي أجمّع

00:01:27.760 --> 00:01:30.880
عشان أشتري طابة جديدة بدل اللي ضيعتها

00:01:31.120 --> 00:01:32.360
مافي بس

00:01:32.360 --> 00:01:35.840
و من يوم و طالع مافي طابات ولا ألعاب

00:01:35.840 --> 00:01:38.160
ولا كرة قدم ولا مصروف ولا أصحاب

00:01:38.400 --> 00:01:41.240
وين المصاري اللي رجعلك اياهم الزلمة؟

00:01:41.240 --> 00:01:42.240
هيهم معاي

00:01:42.240 --> 00:01:46.840
يا خسارة تربايتي فيك يا سند، هيك هيك بتسرق 

00:01:46.840 --> 00:01:49.880
و أنا بقول هاد سند رح يرفع راسنا بس يكبر

00:01:49.880 --> 00:01:53.440
ابنك رح يطلع حرامي!! حرامي يا أم سند

00:01:53.440 --> 00:01:57.360
إذا من هلأ بمد يده و يأخذ مصاري دون أن يسأل

00:01:57.400 --> 00:02:00.200
شو بده يصير بس يكبر ، هاه؟!

00:02:00.240 --> 00:02:01.200
بس أنا

00:02:01.280 --> 00:02:03.040
بلا بس و بلا بطيخ

00:02:03.040 --> 00:02:05.360
ولا كلمة ولا حرف ولا نفس

00:02:05.360 --> 00:02:06.640
روح أشوف على غرفتك

00:02:06.640 --> 00:02:08.720
محروم  شهر من كل إشي

00:02:08.720 --> 00:02:12.160
من الآيباد و الأصحاب و كرة لقدم

00:02:12.160 --> 00:02:15.760
و هذا البلاي بوكس تبعك ممنوع تلعب فيه

00:02:15.800 --> 00:02:18.520
روح على غرفتك،  بديش أشوف خلقتك

00:02:20.400 --> 00:02:22.720
سالي، لسا ما صحيتي؟

00:02:22.760 --> 00:02:24.240
رح نتأخر عن المدرسة

00:02:24.520 --> 00:02:26.720
آخ آخ آخ

00:02:26.800 --> 00:02:29.040
شو مالك؟ شو  بيوجعك؟

00:02:29.040 --> 00:02:31.800
بطني و راسي و حلقي و إصبع رجلي

00:02:31.800 --> 00:02:35.080
حاسة حالي دايخة و مش قادرة أروح على المدرسة

00:02:35.080 --> 00:02:38.040
قات لكِ امبارح ما تطلعي بدون فانيلا ما رديتي 

00:02:38.040 --> 00:02:39.440
بس لو بتردوا علي

00:02:39.440 --> 00:02:42.920
خلص... خليكي و أنا بوَصل إخوانك و برجعلك بسرعة

00:02:54.320 --> 00:02:57.440
سالي ...شوي و بتجهز شوربة الشعيرية

00:03:01.320 --> 00:03:02.000
ألو

00:03:02.240 --> 00:03:03.440
أهلا ً مس جمانة

00:03:03.680 --> 00:03:06.960
بدي أخبرك إنو سالي بتقدر تيجي إتداوم بكرا

00:03:06.960 --> 00:03:09.600
أكيد بتقدر إتداوم بس إذا تحسنت صحتها

00:03:09.600 --> 00:03:13.200
يعني.. مش رح أقدر أخليها إتداوم إذا كانت تعبانة، وِلا لأ؟

00:03:13.760 --> 00:03:15.960
بس هي مش معطلة لأنها مريضة

00:03:16.000 --> 00:03:18.880
إحنا امبارح وجدنا معها علبة سجائر في الصف

00:03:18.880 --> 00:03:20.920
و انفصلت لمدة ثلاثة أيام

00:03:20.960 --> 00:03:23.120
شو!!!!! دخان!!!!

00:03:23.440 --> 00:03:24.880
طولي بالك يا أم سالي

00:03:25.200 --> 00:03:29.000
الموضوع إنو فكرناه لسالي و فصلناها ثلاثة أيام

00:03:29.200 --> 00:03:32.960
بس رجعنا على الكاميرات، وجدنا إنو سالي لقته على الأرض

00:03:32.960 --> 00:03:34.320
و وضعته قي حقيبتها

00:03:34.320 --> 00:03:37.800
و إجت عندي أكثر من مرة عشان تعطيني إياه و ما لقتني

00:03:37.960 --> 00:03:40.160
و طلع الدخان لولد ثاني بالمدرسة

00:03:40.160 --> 00:03:42.800
إحنا حكينا مع أهله و أخذنا الإجراء اللازم

00:03:42.880 --> 00:03:45.400
و إحنا منعتذر منكم و من سالي كثير

00:03:45.440 --> 00:03:48.400
هيك يعني... خلص فهمت عليكي

00:03:48.600 --> 00:03:51.400
سالي ، ليش ما خبرتيني باللي صار؟

00:03:51.400 --> 00:03:53.480
ما انتي عارفة حالك إنك مش غلطانة

00:03:53.520 --> 00:03:56.680
و لو غلطانة انتي بتعرفي  إنك لازم تحكيلي كل إشي

00:03:56.680 --> 00:03:59.160
حاولت، بس انتي ما كنت فاضيتلي

00:03:59.160 --> 00:04:01.000
انتي دايماً مشغولة عني

00:04:01.000 --> 00:04:04.440
و الصراحة، لما شفت ردة فعلكم عاللي عمله سند

00:04:04.440 --> 00:04:06.400
قلت مستحيل أحكيلكم

00:04:06.400 --> 00:04:08.680
لأنه أكيد رح تعملوا دراما أكبر

00:04:09.400 --> 00:04:10.440
اسمعوا يا اولاد...

00:04:10.480 --> 00:04:12.640
قعدنا انا و أمكم و تحدثنا بالموضوع

00:04:12.680 --> 00:04:16.760
إحنا انزعجنا كثير إنك يا سند أخذت الفلوس بدون ما تسألنا

00:04:16.760 --> 00:04:18.520
و خبيتهم بدون علمنا

00:04:18.520 --> 00:04:20.840
السرقة و الكذب خط أحمر

00:04:20.840 --> 00:04:24.480
مرة ثانية إذا بحاجة لإشي بتطلبوا منا مباشرة

00:04:24.480 --> 00:04:27.080
و إحنا المزبوط بالغنا بردة فعلنا

00:04:27.080 --> 00:04:28.840
و معلش منعتذر منكم

00:04:28.840 --> 00:04:32.800
و منوعدكم مرة ثانية إنو نسمعكم و نلاقي حلول مع بعض 

00:04:32.840 --> 00:04:35.920
سالي حبيبتي، بدنا اياكم دائماً تشعروا بالأمان

00:04:35.920 --> 00:04:40.040
إنكم تقدروا تحكوا معانا بأي موضوع أو أي مشكلة بتمروا فيها

00:04:40.640 --> 00:04:44.080
إذا عجبكم الفيديو إعملولنا لايك و سبسكرايب

00:04:44.240 --> 00:04:45.800
يلا هيني بستنى


WEBVTT
Kind: captions
Language: ar

00:00:05.160 --> 00:00:06.240
بيتعلم إزاي يخش الحمام 

00:00:06.240 --> 00:00:09.120
بيتعلم إزاي يلبس بيتعلم إزاي يعمل أي حاجة 

00:00:09.120 --> 00:00:12.960
عامة في البيت يقوم من النوم ويتعدل ويتحرك 

00:00:12.960 --> 00:00:14.640
كل حاجة كنت بتعلمها من جديد 

00:00:37.680 --> 00:00:40.200
وأنا في سنة رابعة في الكلية في إجازة نصف السنة 

00:00:40.200 --> 00:00:42.960
كنت رايح التدريب بتاعي التمرين بتاع الكونغ فو

00:00:42.960 --> 00:00:45.440
وكنت ساعتها بأحضر لبطولة جمهورية 

00:00:45.440 --> 00:00:48.160
وكانت دي البطولة بالنسبة لي اللي هتدخلني المنتخب

00:00:48.160 --> 00:00:49.760
واللي هو كان حلم بالنسبة لي 

00:00:49.760 --> 00:00:51.880
بقى لي سنين بألعب 15 سنة

00:00:57.960 --> 00:01:00.160
الميكروباص أصلاً حتى اللي أنا ركبته 

00:01:00.160 --> 00:01:02.040
ما كانش فيه مكان ليّ أنا 

00:01:02.040 --> 00:01:03.480
كنت متأخر على التمرين بتاعي

00:01:03.480 --> 00:01:06.520
وجريت وراه ووقفته قلت له بعد إذنك بس أنا 

00:01:06.520 --> 00:01:08.320
استأذنت الناس اللي قاعدين وقعدت في المكان 

00:01:08.320 --> 00:01:10.320
اللي هو بتاع التبّاع دا اللي هو ظهرك للطريق 

00:01:10.320 --> 00:01:11.360
ومش شايف حاجة 

00:01:11.360 --> 00:01:11.400
وفي لحظة ما حسيتش بحاجة غير إن أنا 

00:01:11.400 --> 00:01:15.160
وفي لحظة ما حسيتش بحاجة غير إن أنا 

00:01:15.160 --> 00:01:18.360
يعني رجليّ بتطير في الهواء ودماغي خبطت في حاجة

00:01:18.360 --> 00:01:19.720
أنا حطيت إيدي على راسي 

00:01:20.680 --> 00:01:22.560
ودي اللحظة اللي أنا فاكرها مش فاكر أي حاجة تانية

00:01:24.760 --> 00:01:27.200
فقت في المستشفى مربوط في سرير 

00:01:27.200 --> 00:01:29.200
رجليّ مربوطة جسمي كله مربوط 

00:01:30.920 --> 00:01:31.720
بابص على إيديّ 

00:01:31.720 --> 00:01:34.760
لقيت إزاز منتور في إيدي وفي جسمي

00:01:34.760 --> 00:01:36.360
ودم.. ريحة غاز..

00:01:36.360 --> 00:01:37.800
ما كنتش فاهم كل دا إيه بالضبط 

00:01:40.440 --> 00:01:43.000
وقالوا لي إنت عملت حادثة الميكروباص اللي أنت

00:01:43.000 --> 00:01:45.520
كنت راكبه وقع من فوق كوبري 6 أكتوبر

00:01:57.960 --> 00:02:01.760
أنا وقتها يعني كنت يعني تعبان جداً نفسياً 

00:02:01.760 --> 00:02:03.960
ومش علشان أي حاجة غير إن أنا 

00:02:03.960 --> 00:02:07.520
مش هالحق البطولة اللي كانت هتدخلني المنتخب 

00:02:08.520 --> 00:02:11.480
ودا كان تفكيري وقتها بس يعني 

00:02:11.680 --> 00:02:13.400
ما أعرفش خالص إن أنا ممكن حياتي 

00:02:13.400 --> 00:02:15.000
تستمر على الوضع دا أصلاً يعني 

00:02:15.480 --> 00:02:17.240
وطبعاً عمري ما كنت أتخيل نفسي إن أنا 

00:02:17.240 --> 00:02:18.200
ممكن أكون أصلاً في يوم من الأيام 

00:02:18.200 --> 00:02:19.320
قاعد على كرسي متحرك 

00:02:19.320 --> 00:02:22.520
يمكن أنا كمان كنت حساس جداً في الحتة دي بزيادة

00:02:22.520 --> 00:02:26.400
لدرجة إن أنا لو شفت حد بس صباعه معوج 

00:02:26.400 --> 00:02:28.960
ممكن أتضايق يعني أتعب له نفسياً يعني 

00:02:28.960 --> 00:02:31.160
أنت إزاي عايش كدا؟! فاهم

00:02:31.160 --> 00:02:32.840
مش عارف بقى اللي هيحصل لي قدام يعني 

00:02:32.840 --> 00:02:35.600
بس في الوقت دا بدأت أسأل الناس 

00:02:35.600 --> 00:02:36.680
اللي على كراسي هناك

00:02:36.680 --> 00:02:38.640
هو أنت بقى لك أد إيه يعني؟! 

00:02:38.640 --> 00:02:40.320
أنا بقى في دماغي مستعجل بقى 

00:02:40.320 --> 00:02:41.960
بشوف هالحق البطولة وللا لا 

00:02:42.360 --> 00:02:44.200
"أنا بقى لي سنة، أنا بقى لي سنتين، 

00:02:44.200 --> 00:02:45.400
أنا بقى لي تلاتة"

00:02:45.400 --> 00:02:46.440
لغاية ما وصلت لحد بيقول لي 

00:02:46.440 --> 00:02:47.400
"أنا بقى لي 8 سنين"

00:02:47.400 --> 00:02:50.080
بيعمل علاج طبيعي من ساعة ما عمل الحادثة

00:02:50.080 --> 00:02:54.120
فبدأت أدرك إن الموضوع مش إن أنا 

00:02:54.120 --> 00:02:56.120
شوية وهأقوم أمشي تاني والكلام دا 

00:02:56.120 --> 00:02:59.760
وإن فيه احتمال إن أنا أفضل في الوضع دا

00:03:03.360 --> 00:03:05.800
أنا في موقفين في حياتي أثروا فيّ جداً

00:03:05.800 --> 00:03:08.320
وهما نقطة التحول في طريقة تفكيري

00:03:08.320 --> 00:03:10.120
عامة من بعد الحادثة يعني

00:03:10.120 --> 00:03:14.080
الموقف الأولاني اللي غير لي دماغي وقتها 

00:03:14.080 --> 00:03:17.440
وطريقة تفكيري كان إن حد بقى له 8 سنين

00:03:17.440 --> 00:03:19.560
في المستشفى بيعمل علاج طبيعي 

00:03:19.560 --> 00:03:22.080
وراجل في الأربعينات أو في التلاتينات 

00:03:22.880 --> 00:03:25.920
وتوفي وإحنا هناك وإحنا في مركز التأهيل 

00:03:26.280 --> 00:03:27.280
هو كان بقى له 8 سنين 

00:03:27.280 --> 00:03:28.440
بيعمل علاج طبيعي 

00:03:28.440 --> 00:03:30.440
وما كانش يعمل حاجة تانية في حياته يعني 

00:03:30.760 --> 00:03:34.000
فكانت صدمة بالنسبة لي بس 

00:03:34.000 --> 00:03:36.080
بدأت أخرج منها إن أنا مش عايز أفضل في الوضع دا

00:03:37.080 --> 00:03:39.200
الموقف التاني بقى اللي غير لي

00:03:39.200 --> 00:03:41.400
وقتها تماماً تفكيري

00:03:41.400 --> 00:03:44.560
في يوم كنت باتفرج على التلفزيون  

00:03:44.560 --> 00:03:48.800
فشفت "بارالمبيك 2012" اللي هي أولمبياد لندن

00:03:48.800 --> 00:03:51.000
واكتشفت إن فيه رياضات قوية جداً 

00:03:51.000 --> 00:03:52.440
للأشخاص ذوي الإعاقة

00:03:52.440 --> 00:03:54.760
أو للناس مستخدمي الكراسي المتحركة بيلعبوا 

00:03:54.760 --> 00:03:57.880
فأنا كان بالنسبة لي صدمة كدا على فرحة على خوف

00:04:00.800 --> 00:04:03.120
فيه شعاع بقى نور بالنسبة لي حصل 

00:04:03.120 --> 00:04:05.680
الرياضة اللي أنا بأحبها فأنا ممكن ألعب رياضة

00:04:05.680 --> 00:04:09.000
وقتها بقى دي كانت نقطة التحول الكبيرة في حياتي 

00:04:09.000 --> 00:04:10.360
اتصلت على طول بواحد صاحبي 

00:04:10.360 --> 00:04:12.280
وبدأت أسأله هو إزاي تنس أرضي 

00:04:12.280 --> 00:04:13.600
وبدأ يشرح لي قال لي 

00:04:13.600 --> 00:04:16.320
التنس الأرضي ما تخافش أنت هتلعب 

00:04:16.320 --> 00:04:18.200
وأنت على كرسي متحرك

00:04:18.200 --> 00:04:20.880
بس لما بدأ يشرح لي وكدا رحت اتفرجت على اللعبة 

00:04:20.880 --> 00:04:24.440
وساعتها شفتها فعلاً شفت الناس بتلعب 

00:04:24.440 --> 00:04:25.800
تنس على كراسي متحركة 

00:04:25.800 --> 00:04:29.000
وقررت إن أنا خلاص لا أنا هألعب الرياضة دي

00:04:37.680 --> 00:04:39.760
نفسيتي اتحسنت من قبل ما ألعب يعني

00:04:39.760 --> 00:04:41.200
من قبل ما ألعب وأنا نفسيتي متحسنة 

00:04:41.200 --> 00:04:44.240
إن أنا فيه رياضة قوية ممكن ألعبها زي كدا

00:04:51.480 --> 00:04:53.880
(التنس على كرسي متحرك) صعوبته في إن أنت

00:04:53.880 --> 00:04:55.680
بتتحرك بالكرسي 

00:04:55.680 --> 00:04:57.320
وأنت ماسك المضرب في إيدك

00:04:57.320 --> 00:04:58.480
أنت محتاجة توافق 

00:04:58.480 --> 00:05:00.800
ذهني عصبي عضلي غير طبيعي يعني

00:05:06.840 --> 00:05:09.040
بدأت أتطور بسرعة جداً الحمد لله 

00:05:09.040 --> 00:05:12.080
وفاكر كويس جداً أول مرة ألعب بطولة

00:05:12.720 --> 00:05:14.040
كانت بطولة في نفس النادي 

00:05:14.040 --> 00:05:15.080
اللي أنا كنت بألعب فيه 

00:05:15.360 --> 00:05:16.640
وجبت مركز تاني

00:05:17.520 --> 00:05:19.840
أهم مراكز جبتها اللي هو الأول الحمد لله

00:05:19.840 --> 00:05:21.760
جمهورية في الفردي 

00:05:21.760 --> 00:05:24.720
وأول في الزوجي دا محلي 

00:05:24.720 --> 00:05:29.360
دولي لعبت 7 بطولات دولية لغاية دالوقتِ 

00:05:29.360 --> 00:05:33.080
جبت أهمهم يعني مركز رابع في أفريقيا 

00:05:33.080 --> 00:05:37.360
ومركز تاني في بطولة دولية في هولندا


WEBVTT
Kind: captions
Language: ar

00:00:00.000 --> 00:00:02.925
الرياضيات عاملة أزمة لطلبة كتير

00:00:02.925 --> 00:00:05.825
بتسبب لهم ضغط نفسي وعصبي, حتى بعضهم مش عارف يذاكرها ازاي

00:00:05.825 --> 00:00:08.980
علشان كدا عملنا الفيديو ده النهاردة, وال من خلاله هتععلم

00:00:08.980 --> 00:00:12.020
ازاي نذاكر الرياضيات بشكل فعال وبذكاء

00:00:12.680 --> 00:00:13.680
 

00:00:13.700 --> 00:00:14.800
 

00:00:15.180 --> 00:00:16.300
 

00:00:21.280 --> 00:00:24.240
أي حاجة بنذاكرها في الغالب بتعدي بأربع مراحل...

00:00:24.240 --> 00:00:27.220
أولًا: مرحلة ما قبل الشرح أو الإستعداد والتهيئة

00:00:27.800 --> 00:00:34.440
سواء كانت بإنك تسمع في الفصل المدرس يقول: هندرس الدرس الفولاني الحصة الجاية أو إنك تكون بتحضّر الدرس بنفسك قبل الشرح...

00:00:34.960 --> 00:00:42.880
ثانيًا مرحلة الشرح و بعدها مرحلة ما بعد الشرح وال هي المذاكرة وآخر مرحلة وهي مرحلة المراجعة والإمتحان.

00:00:43.180 --> 00:00:49.080
علشان تحقق أحسن نتيجة وهي إنك تحقق أكبر قدر من الفهم للمادة وتجيب أعلى درجة ممكنة

00:00:49.200 --> 00:00:52.140
فأنت محتاج تشتغل بجد وبذكاء في الأربع مراحل دول...

00:00:52.360 --> 00:00:57.940
هنفترض إننا هنذاكر قوانين نيوتن... هنمر بأول مرحلة وال هي مرحلة ما قبل الشرح أو مرحلة الإستعداد والتهيئة

00:00:57.960 --> 00:01:03.020
علشان نحقق أكبر قدر من الإستفادة في المرحلة دي بأقل مجهود وفي أقل وقت

00:01:03.020 --> 00:01:07.600
هنفتح الكتاب  ونستكشف الدرس بغرض الإجابة على الأسئلة دي

00:01:07.600 --> 00:01:12.060
إيه هي قوانين نيوتن؟إيه أهميتها؟ ما هي تطبيقتها في الحياة؟

00:01:12.100 --> 00:01:14.920
(لويس باستير وليس آينشتاين - عذرًا)

00:01:14.980 --> 00:01:17.580
Chances favor the prepared mind

00:01:17.580 --> 00:01:21.140
الفرص بتفضل أو بتكون في صف العقل المستعد أو المهيئ

00:01:21.140 --> 00:01:24.340
والخطوة دي بتخليك مستعد عقليًا لفهم الدرس وإستيعابه...

00:01:24.340 --> 00:01:27.480
نيجي للمرحلة الثانية وهي مرحلة الشرح...

00:01:27.800 --> 00:01:32.760
وبالرغم إن المجهود الأكبر في المرحلة دي بيكون على المدرس في التحضير والشرح

00:01:32.900 --> 00:01:35.120
إلا إن دورك مهم جدًا

00:01:35.340 --> 00:01:38.880
فأنت محتاج تكون مركز جدًا جدًا في الشرح علشان تفهم

00:01:38.880 --> 00:01:41.640
بجانب إنك محتاج تاخد ملاحظات وراء  المدرس

00:01:41.640 --> 00:01:45.500
لأنك أكيد هتنسى بالتدريج بعد الشرح زي ما وضحنا في فيديو منحنى النسيان

00:01:45.500 --> 00:01:50.480
والمقصود بكتابة الملاحظات مش إنك تكتب كل كلمة بيقولها المدرس

00:01:50.620 --> 00:01:52.320
لكن تكتب النقاط المهمة فقط...

00:01:52.480 --> 00:01:58.100
يعني مثلًا لو المدرس قال: إن أحد الفروق المهمة ما بين قانون نيوتن الأول والثاني هي العجلة:

00:01:58.100 --> 00:02:02.920
بحيث إن لما العجلة بتكون بصفر أو الجسم بيتحرك بسرعة ثابتة

00:02:03.060 --> 00:02:05.215
ف بتطبيق قانون نيوتن الأول

00:02:05.220 --> 00:02:08.120
وبنطبق قانون نيوتن الثاني لما يكون ف عجلة

00:02:08.120 --> 00:02:11.900
او ان الجسم بيتحرك بسرعة غير ثابتة او سرعه متغيرة

00:02:12.060 --> 00:02:14.320
فا دي ملحوظة مهم جدا  إنك تكتبها

00:02:14.320 --> 00:02:18.460
نيجي للمرحلة الثالثة وهي مرحلة ما بعد الشرح أو المذاكرة

00:02:18.460 --> 00:02:23.300
في نفس اليوم بعد الشرح هنحتاج نذاكر الدرس علشان نثبت المعلومات في ذهننا

00:02:23.540 --> 00:02:27.340
وأول حاجة نعملها هي إننا نسترجع ملاحظات الشرح

00:02:27.460 --> 00:02:30.860
في وجود المصدر ال بنذاكر منه: سواء كان كتاب أو غيره

00:02:30.860 --> 00:02:33.240
ومنهم نبدأ نعمل مذاكرتنا الشخصية

00:02:33.240 --> 00:02:36.520
طبعًا اعملها بالشكل ال يناسبك وانا شخصيًا بفضل الخرائط الذهنية.

00:02:36.520 --> 00:02:42.880
المذكرات دي تشمل القوانين نفسها وفي حالة قوانين نيوتين فنص القانون مهم جدا

00:02:42.980 --> 00:02:47.060
كمان أنت محتاج تضيف في مذكراتك ملاحظات المدرس

00:02:47.060 --> 00:02:53.560
... ولما تبدأ تحل, هتضيف فيها الأفكار المهمة ال انت عديت عليها أو المشاكل والأخطاء ال وقعت فيها  وانت بتحل

00:02:53.800 --> 00:02:56.860
علشان تتعلم منها وتتجنبها في المرات الجاية

00:02:57.080 --> 00:03:01.000
آخر خطوة في مرحلة ما بعد الشرح هي إنك تحل مسألتين ثلاثة كدا  بسرعة

00:03:01.180 --> 00:03:03.580
علشان تثبت مهارة الحل والتطبيق

00:03:03.880 --> 00:03:06.120
طبعًا كلنا بنسمع إن الرياضيات مادة مسائل

00:03:06.120 --> 00:03:09.160
وده كلام صحيح إلى حد كبير, لكن طبعًا بجانب الفهم!

00:03:09.260 --> 00:03:13.680
فبعد ما حضّرنا الدرس وركزنا في الشرح وعملنا مذكراتنا

00:03:13.740 --> 00:03:17.420
فاحنا محتاجين نحل أكبر قدر من المسائل المختلفة السهل منها والصعب

00:03:17.540 --> 00:03:21.880
لو افترضنا إن عندا 60 مسألة على قوانين نيوتن مرتبة من السهل للصعب

00:03:21.900 --> 00:03:23.220
هنقسمهم على يومين

00:03:23.220 --> 00:03:31.640
اليوم الأول هنحل 30 مسألة من السهل للصعب, يعني 30 مسألة زوجي أو فردي

00:03:31.760 --> 00:03:34.620
واليوم الثاني هنحل ال30 الباقيين

00:03:34.720 --> 00:03:38.080
بكدا هنكون عدينا على الأسئلة والأفكار المختلفة مرتين

00:03:38.080 --> 00:03:44.380
وده هيوفر علينا وقت كبير بجانب إنه هيتيح للمخ وقت كافي لتثبيت المعلومات وإكتساب مهارات الحل

00:03:44.500 --> 00:03:47.460
للأسف الطبيعة البشرية بتحتم علينا النسيان

00:03:47.700 --> 00:03:52.060
يعني بعد كل المجهود ده, لو مراجعناش هننسى المعلومات بشكل تدريجي

00:03:52.240 --> 00:03:56.320
لكن الحل بسيط وهو المراجعة... والمراجعة بتختلف عن المذاكرة

00:03:56.320 --> 00:04:07.560
في المذاكرة أنت بتجيب المصدر وتقرأ منه وتراجع ملاحظات الشرح وتعمل مذكراتك وتحل مسائل,, وترجع تكتب الأفكار المهمة والمشاكل ال واجهتك في المذكرات بتاعتك ...

00:04:07.680 --> 00:04:14.040
لكن في المراجعة كل ال هتعمله هو إنك هترجع للمذكرات ال أنت كتبتها بخط إيدك, وبعدها تحل بعض المسائل

00:04:14.240 --> 00:04:22.020
ولو أنت في مرحلة المراجعات النهائية ممكن تحل إمتحان مثلًا وبكدا تكون راجعت أكثر من درس في مرة واحدة, بجانب إنك بتهيأ نفسك للإمتحان النهائي

00:04:22.240 --> 00:04:26.520
كدا وصلنا للمحطة الأخيرة لمذاكرة درس من دروس الرياضيات

00:04:26.680 --> 00:04:30.460
وممكن الفكرة تطبقها في مواد تانية زي الفيزياء والكيمياء وغيرهم

00:04:32.220 --> 00:04:34.120
وأخيرًا بعض الملاحظات المهمة

00:04:34.300 --> 00:04:40.080
أولًا: الرياضيات عاملة زي اللغة... لو مش عارف وفاهم الحروف الأبجدية بتاعتها مش هتفهم هي بتتكلم عن إيه أصلًا

00:04:40.280 --> 00:04:44.600
فلازم تكون فاهم الرموز والمصطلحات الرياضية ال بيتم إستخدامها

00:04:44.600 --> 00:04:47.800
وده ممكن يكون أول حاجة تعملها في بداية السنة الدراسية

00:04:48.060 --> 00:04:52.240
بحيث يسهل عليك الفهم ويوفر لك مجهود ووقت خلال السنة…

00:04:52.240 --> 00:04:56.000
ثانيًا: حاول تنظم مذاكرتك عمومًا وفي الرياضيات باللذات

00:04:56.140 --> 00:05:00.920
لأن للأسف كتير مننا بيجيب أي ورقة يحل فيها مسألة وميكتبش رقم المسألة

00:05:01.020 --> 00:05:07.600
ولما يجي بعد كدا يحتاج يراجعها ميلاقيش الورقة ال حل فيها المسألة قبل كدا وممكن يضيع وقت في البحث عنها.

00:05:07.700 --> 00:05:10.780
علشان كدا حاول يكون فيه كشكول مخصوص للرياضيات

00:05:10.880 --> 00:05:13.520
,,,وكل مسألة تحلها فيه اكتب رقمها

00:05:13.600 --> 00:05:18.800
ولو مسألة شايف إنها مهمة وعايز ترجع لها بعدين علم عليها علامة مميزة

00:05:18.820 --> 00:05:24.580
ثالثًا: مذاكرة الرياضيات كفائتها ضئيلة جدًا لو هتقرأ المسائل ومش هتحل بنفسك

00:05:24.660 --> 00:05:28.220
!! لأن المهارة علشان يتم إكتسباها يجب أن يتم ممارستها

00:05:28.220 --> 00:05:31.240
فذاكر وحل بنفسك بجانب قراءة المسائل

00:05:31.340 --> 00:05:33.700
... يعني مفيش مفر! لازم تحل مسائلة يعني لازم تحل مسائل!!!

00:05:33.700 --> 00:05:38.880
رابعًا: حاول تستفيد من الانترنت والمذاكرة مع الأصحاب بس بطريقة منظمة!!!

00:05:38.920 --> 00:05:47.940
وأهم حاجة  في الموضوع هو التنظيم,,, لأن الانترنت وأصحابك ممكن يكونوا سبب في تضييع وقت,, بس برده ممكن يتم إستغلالهم بشكل مفيد

00:05:48.120 --> 00:05:53.700
على الانترنت فيه مصادر كتير: فيديوهات وغيرها ممكن يفيدوك في شرح حاجة أنت مفهمتهاش

00:05:54.280 --> 00:06:00.200
او مثلًا لو في فترة حصلت لك ظروف ومقدرتش تحضر الشرح فتقدر تعوض ده من الانترنت

00:06:00.300 --> 00:06:07.420
بس أنت محتاج تحط وقت معين وليكن نصف ساعة خلالها هتتفرج على شرح لدرس معين وبعدها هترجع للمذاكرة

00:06:07.540 --> 00:06:12.920
يعني مش هتفتح تشوف الرسائل ال جت لك أو تتفرج على حلقة من مسلسل مثلًا!!

00:06:12.980 --> 00:06:15.540
أكيد هتعمل ده لكن بعد وقت المذاكرة!!...

00:06:15.660 --> 00:06:26.040
وبالنسبة للمذاكرة مع الأصحاب فا في الغالب كل واحد منكم هيحل المسألة بطريقة وده هيفيدكم كلكم بإنك تتعلموا من الطرق المختلفة دي... لكن تاني: مذاكرتك مع أصحابك لازم تكون منظمة...

00:06:26.180 --> 00:06:29.540
يعني مثلًا هنذاكر ساعة يبقى خلالها هنذاكر وبس

00:06:29.680 --> 00:06:32.000
مش هنتكلم عن إنجازات محمد صلاح العظيمة

00:06:32.140 --> 00:06:43.820
(بصراحة محمد صلاح يستحق إنكم تخصصوا وقت لوحده سواء قبل او بعد المذاكرة)... وده علشان متضيعوش وقت بعض  وكمان تستمتعوا بالكلام عن شخص ناجح وصاحب خٌلق زي محمد صلاح.

00:06:44.020 --> 00:06:51.020
⦁ خامسًا وأخيرًا وده مش هنتعمق فيه دلوقتي لأن هيكون له فيديو مستقل إن شاء الله وهو: الإستماع للقرآن أو الموسيقى أثناء المذاكرة

00:06:51.180 --> 00:06:55.260
في دراسة اتعملت في جامعة آوتارا في ماليزيا وتم نشرها سنة 2017,

00:06:55.260 --> 00:06:58.360
وضحت إن بعض الأنواع من الموسيقى وخاصة الموسيقى الكلاسيكية

00:06:58.360 --> 00:07:03.320
الكلاسيكية لها تأثير إيجابي على التعلم بشكل عام وعلى الحفظ والتذكر بشكل خاص

00:07:03.380 --> 00:07:07.740
... بس طبعًا الصوت يكون منخفض بحيث ميشتتكش وأنت بتذاكر

00:07:07.740 --> 00:07:11.860
... أذكر إن دكتور أحمد زويل -رحمه الله- كان بيستمع لأغاني أم كلثوم أثناء مذاكرته وهو في مصر

00:07:11.860 --> 00:07:17.200
مصر وشغله في المعمل سواء في الجامعة في مصر أو في أميريكا!!

00:07:17.360 --> 00:07:20.300
:  الرياضيات مش مجرد مادة عايزين نذاكرها علشان ننجح فيها وخلاص أو حتى نجيب فيها أعلى الدرجات...

00:07:20.400 --> 00:07:26.940
... الرياضيات بتغير نظرتك للكون حولك! الرياضيات هي لغة العلوم  لولاها مكنتش علوم زي علم الكمبيوتر وعلم الفيزياء والكيمياء والهندسة وغيرهم

00:07:27.080 --> 00:07:33.640
... لولا الرياضيات مكناش هنوصل للتقدم العلمي ال وصلت له البشرية... لولا الرياضيات... مكنتش هتقدر تتفرج على الفيديو ده دلوقتي...


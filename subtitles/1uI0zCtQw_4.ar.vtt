WEBVTT
Kind: captions
Language: ar

00:00:00.000 --> 00:00:03.040
يمكن هاي اللحظة اللي الفلسطيني بيشوف

00:00:03.040 --> 00:00:05.800
واحد من أطباقه الفلسطينية تحت مسمى

00:00:05.800 --> 00:00:07.440
مطبخ إسرائيلي

00:00:07.440 --> 00:00:11.040
أو موجود على قائمة طعام مطبخ إسرائيلي مشهور

00:00:13.640 --> 00:00:16.640
بهمني إني أرجع لكل هاي الوصفات

00:00:16.640 --> 00:00:18.640
اللي بترجع بتحكي قصة

00:00:18.640 --> 00:00:20.440
الفلسطينيين وأجدادنا

00:00:20.440 --> 00:00:22.440
وارتباطهم وحساسيتهم

00:00:22.440 --> 00:00:25.400
ومعرفتهم اللي كتير عميقة لهذه الأرض

00:00:25.400 --> 00:00:27.640
اللي يمكن جيلنا نحن هلأ فقدها 

00:00:35.040 --> 00:00:36.280
اسمي ميرنا بامية

00:00:36.280 --> 00:00:37.880
أنا فنانة وطاهية

00:00:37.880 --> 00:00:40.280
ومؤسسة "مشروع استضافات فلسطين"

00:00:40.280 --> 00:00:41.920
Palestine Hosting Society

00:00:41.920 --> 00:00:43.640
مشروع استضافات فلسطين

00:00:43.640 --> 00:00:46.200
هو مشروع بيبحث في ثقافة الأكل

00:00:46.200 --> 00:00:47.160
في فلسطين

00:00:47.160 --> 00:00:49.120
فمن خلاله بروح على كل المناطق

00:00:49.120 --> 00:00:51.040
أو معظم المناطق الفلسطينية

00:00:51.040 --> 00:00:52.920
وببحث على كل هاي الوصفات

00:00:52.920 --> 00:00:54.040
اللي عم تختفي

00:00:54.040 --> 00:00:55.880
اللي تقريباً عم ننساها

00:00:55.880 --> 00:00:58.600
عم أجرب أفهم ليش عم تنتسى

00:00:58.600 --> 00:01:01.480
وإيش المعطيات اللي عم تخلي

00:01:01.480 --> 00:01:05.040
هاي الوصفات تنفقد من ذاكرتنا الفلسطينية

00:01:05.040 --> 00:01:06.440
وشو هي القصص اللي ممكن

00:01:06.440 --> 00:01:07.760
ترجع تجيب لنا إياها

00:01:07.760 --> 00:01:10.320
بس نرجع نجيبها على الطاولة مرة تانية

00:01:15.280 --> 00:01:16.600
بقابل الناس

00:01:16.600 --> 00:01:17.760
بقابل الجدات

00:01:17.760 --> 00:01:19.160
بقابل الأمهات

00:01:19.160 --> 00:01:20.880
وبركز على الجيل

00:01:20.880 --> 00:01:21.840
اللي..

00:01:22.120 --> 00:01:24.000
عاصر قبل (نكبة) الـ 48

00:01:24.000 --> 00:01:27.200
لأنه كل هاد الموروث الثقافي بالغذاء

00:01:27.200 --> 00:01:28.840
معهم انتقل

00:01:28.840 --> 00:01:31.000
ويمكن عاصروا فقدانه

00:01:31.480 --> 00:01:34.440
بجرب أرجع أتذكر معهم

00:01:34.440 --> 00:01:35.920
أجمع هاي الوصفات

00:01:35.920 --> 00:01:36.920
وأطبخها

00:01:36.920 --> 00:01:40.000
عشان أرجع أجيبها للمستقبل وأحييها

00:01:40.240 --> 00:01:42.720
من أجمل اللحظات اللي..

00:01:43.000 --> 00:01:45.040
بتعرض لإلها من خلال بحثي

00:01:45.040 --> 00:01:47.600
لما أروح للجدّات وأسألهم

00:01:47.600 --> 00:01:50.000
عن وصفات يمكن هن ما طبخوها

00:01:50.000 --> 00:01:52.360
من وقت لما كانوا صغار مع أمهم

00:01:52.360 --> 00:01:54.400
وأرجع أشوف وجههم هيك

00:01:54.400 --> 00:01:55.720
بيضوي مرة وحدة

00:02:12.240 --> 00:02:15.080
اللوف هو نبتة برية

00:02:15.080 --> 00:02:17.320
اسمها العلمي حتى "Arum Palaestinum"

00:02:17.320 --> 00:02:19.120
فكلمة فلسطين موجودة

00:02:19.720 --> 00:02:21.520
بالاسم العلمي لإلها

00:02:21.520 --> 00:02:22.760
هي نبتة سامة

00:02:22.760 --> 00:02:24.040
بتطلع بالجبال

00:02:24.040 --> 00:02:25.480
بتحب الظل

00:02:25.480 --> 00:02:26.440
وإذا..

00:02:26.440 --> 00:02:29.160
أكلت زي ما هي من الطبيعة

00:02:29.160 --> 00:02:32.600
تلقطت هيك واتّاكلت فهي نبتة كتير سامة

00:02:32.600 --> 00:02:34.920
بس إذا تم معالجتها صح

00:02:34.920 --> 00:02:37.520
بزيت الزيتون وبالملح

00:02:38.240 --> 00:02:41.680
بتصير نبتة عندها خصائص طبية

00:02:41.680 --> 00:02:43.760
وغذائية مذهلة

00:02:43.760 --> 00:02:45.240
مش موجودة بنبتة ثانية

00:02:51.160 --> 00:02:53.400
واحدة تانية من الوصفات 

00:02:53.400 --> 00:02:55.360
اللي تعرفت عليها من خلال البحث

00:02:55.360 --> 00:02:56.680
هي بسيسة الخروب

00:02:56.680 --> 00:02:59.600
وبسيسة الخروب هي وصفة كتير كتير قديمة

00:02:59.600 --> 00:03:01.240
ما فيها عمليات حرارة

00:03:01.240 --> 00:03:02.440
ما فيها طهي

00:03:02.440 --> 00:03:03.360
و...

00:03:03.360 --> 00:03:05.360
بتتكون من زيت الزيتون

00:03:05.360 --> 00:03:06.400
من السميد

00:03:06.840 --> 00:03:08.080
من دبس الخروب

00:03:08.080 --> 00:03:10.840
وهي كتير مشهورة بمنطقة الجليل

00:03:10.840 --> 00:03:12.240
ومشهورة بمنطقة الجليل

00:03:12.240 --> 00:03:14.320
لأنه كل هاي المكونات

00:03:14.320 --> 00:03:16.760
كانت موجودة تطلع من الأرض بالجليل

00:03:17.200 --> 00:03:19.240
جمال هاي الوصفة كانت

00:03:19.240 --> 00:03:21.120
إنها ما تخرب مع الوقت

00:03:21.120 --> 00:03:24.920
وكانوا الفلسطينيين لما بدهم يتنقلوا يعملوها

00:03:24.920 --> 00:03:25.760
ويسافروا فيها

00:03:25.760 --> 00:03:27.400
فكانت أكلة الحجّاج

00:03:27.400 --> 00:03:28.560
ياخدوها لما يروحوا يحجّوا

00:03:28.560 --> 00:03:31.240
ولما يروحوا على القدس ولما يتنقلوا

00:03:55.280 --> 00:03:57.880
لما تأخذ مطبخ كامل لشعب كامل

00:03:57.880 --> 00:04:00.240
وتنسبه لك بلا

00:04:00.240 --> 00:04:01.640
قصته الأصلية

00:04:01.640 --> 00:04:03.920
فهاي عملية سرقة

00:04:03.920 --> 00:04:06.200
ونحن لازم كفلسطينيين نرجع

00:04:06.200 --> 00:04:09.360
نتذكر ونرجع نفخر بمطبخنا الفلسطيني

00:04:09.360 --> 00:04:12.120
ونرجع نعيد كل هاي القصص اللي حواليه

00:04:12.120 --> 00:04:14.000
عشان ما يتم سرقته

00:04:15.280 --> 00:04:17.840
من أكثر الأشياء اللي بحبها بهذا المشروع

00:04:17.840 --> 00:04:21.720
إنه هو مشروع أنا بتعلم من خلاله طول الوقت

00:04:21.720 --> 00:04:24.280
فأنا الجيل اللي فقد هاي المعرفة

00:04:24.480 --> 00:04:27.600
بس أنا الجيل اللي عم يرجع يتعلم هاي المعرفة

00:04:27.600 --> 00:04:29.640
وبيرجع بعيدها لذاته مرة ثانية


WEBVTT
Kind: captions
Language: ar

00:00:00.000 --> 00:00:01.980
سنة 1951

00:00:02.080 --> 00:00:06.340
منظمة الصحة العالمية إدت إدمان الكحولية نفس درجة فيروس

00:00:06.340 --> 00:00:07.400
في بلد واحدة بس ..

00:00:07.440 --> 00:00:10.760
كان فيه مليون ونص إنسان بيموتوا سنويًا بسبب الكحول

00:00:11.000 --> 00:00:14.660
ده بيعادل بالمناسبة تأثير 13 قنبلة ذرية

00:00:14.660 --> 00:00:18.500
ده برضة غير إنها بتسبب 90% من الجرائم كل سنة

00:00:18.700 --> 00:00:23.340
حاولت الولايات المتحدة إنها تقف في وجه الخطر دة قانونيًا وتوعويًا بشتى السبل

00:00:23.340 --> 00:00:24.460
3 مرات

00:00:24.560 --> 00:00:27.000
آخرها في 1920

00:00:27.000 --> 00:00:29.520
لما عدلت الدستور مخصوص عشانها

00:00:29.840 --> 00:00:32.260
لكن لأن المجتمع مكنش مهيّأ

00:00:32.260 --> 00:00:34.920
اضطروا يلغوه بعد بـ 13 سنة

00:00:34.920 --> 00:00:36.680
كإعلان فشل عام

00:00:37.720 --> 00:00:39.980
قبل ده كله بـ 13 قرن

00:00:39.980 --> 00:00:41.820
جملة واحدة في كتابٍ ما

00:00:41.820 --> 00:00:43.200
وفي ليلة واحدة

00:00:43.200 --> 00:00:44.580
بكل بساطة

00:00:44.640 --> 00:00:49.000
خلت سكان مدينة كاملة يرموا الخمر في الشوارع ويغيروا حياتهم بالكلية

00:00:49.340 --> 00:00:51.140
الموضوع مش بس خمور

00:00:51.140 --> 00:00:55.220
لك أن تتخيل أن كلمات قليلة من الكتاب دة غيّرت مجتمع بالكامل

00:00:55.380 --> 00:01:00.120
بل غير الكتاب ده شكل العالم بصورة ماعرفتهاش البشرية من بداية التاريخ

00:01:00.140 --> 00:01:02.340
غير بوصلة تفكير الناس

00:01:02.340 --> 00:01:05.500
من عبودية المال والنفس والمادة إلى

00:01:05.500 --> 00:01:08.500
(وَيُؤْثِرُونَ عَلَى أَنْفُسِهِمْ وَلَوْ كَانَ بِهِمْ خَصَاصَةٌ)

00:01:08.500 --> 00:01:11.895
من العنصرية والقبلية والعصبية الجاهلية إلى

00:01:11.895 --> 00:01:14.155
(إإِنَّ أَكْرَمَكُمْ عِنْدَ اللَّهِ أَتْقَاكُمْ)

00:01:14.160 --> 00:01:18.060
من الشهوانية البهيمية وعبادة لذات الجسد إلى

00:01:18.140 --> 00:01:21.140
(ذَٰلِكُمْ أَطْهَرُ لِقُلُوبِكُمْ وَقُلُوبِهِنَّ)

00:01:21.140 --> 00:01:23.940
من الحيرة والشك والتيه إلى

00:01:24.100 --> 00:01:28.500
(إِنَّ هَٰذِهِ أُمَّتُكُمْ أُمَّةً وَاحِدَةً وَأَنَا رَبُّكُمْ فَاعْبُدُونِ)

00:01:29.540 --> 00:01:31.080
ده القرآن

00:01:41.785 --> 00:01:44.715
القصة بدأت في عالم مليان بالفلسفات المتضاربة

00:01:44.780 --> 00:01:48.100
فلسفات بتدور عن الله عز وجل وعن حقيقة وجوده

00:01:48.220 --> 00:01:50.660
عن معنى الحياة والغاية من وجودنا فيها

00:01:50.660 --> 00:01:54.240
عن الأخلاق والقوانين اللي تحافظ على إنسانية الإنسان

00:01:55.595 --> 00:01:58.095
وفي مكان ما معزول عن العالم

00:01:58.100 --> 00:02:00.480
بعيد عن كل الفلسفات دي

00:02:00.480 --> 00:02:04.300
في جزيرة العرب اللي مافيهاش أي مكوّن حضاري أو ثراء معرفي

00:02:04.340 --> 00:02:06.775
أو حتى اهتمام بالقراية والكتابة

00:02:06.780 --> 00:02:09.220
كان فيه منهم إنسان عايش وسطهم

00:02:09.380 --> 00:02:14.200
مشهور بصدقه .. بعفته .. بأمانته وحكمته ونسبه ووقاره

00:02:14.240 --> 00:02:20.300
كان مجرد راعي غنم وتاجر في حياة بسيطة بعيدة عن التصدر وصراعات السلطة والنفوذ

00:02:20.500 --> 00:02:24.280
وزي معظم العرب ماكنش عنده القدرة على القراية والكتابة

00:02:24.400 --> 00:02:27.800
أو اتصال بالثقافات الأخرى أو دراية بعلوم أهل الكتاب

00:02:27.800 --> 00:02:32.520
بس بخلاف كتير من العرب ماكنش عنده القدرة حتى على نظم الشعر

00:02:32.660 --> 00:02:36.080
أو قرايته بشكل صحيح أو الخطابة في المجامع

00:02:37.360 --> 00:02:41.580
بعد أربعين سنة من الحياة دي اللي لم يبق إلا أقلها

00:02:41.780 --> 00:02:45.060
خرج على الناس فجأة وكأنه إنسان مختلف

00:02:45.780 --> 00:02:48.940
خرج بكتاب بيعادي أفكارهم وديانتهم الفاسدة

00:02:49.000 --> 00:02:50.760
كتاب بيتحداهم بالغيوب

00:02:50.900 --> 00:02:53.260
بيحكلهم الماضي، ويعرفهم المستقبل

00:02:53.260 --> 00:02:56.000
كتاب بيتحدى أهل الكتاب في علمهم بالكتاب

00:02:56.000 --> 00:02:58.800
بيتحدى أمراء البيان من العرب في بلاغتهم

00:02:58.800 --> 00:03:02.480
لدرجة إن بعض سوره بدأت بحروف مقطعة

00:03:02.480 --> 00:03:06.280
بتفكرهم إن دي نفس الحروف العربية اللي هي أهم أسلحتهم

00:03:07.580 --> 00:03:13.640
كتاب بيتحدى فلسفات العالم كله في قدرته المتفردة على إنهاء الحيرة الإنسانية في أسئلة الوجود

00:03:13.700 --> 00:03:17.240
وفي القانون الأخلاقي اللي بيجمع ما بين المثالية والواقعية

00:03:17.240 --> 00:03:19.080
وبين الواجب والفضيلة

00:03:19.100 --> 00:03:21.660
بيتحدى اجتهادات العقل الإنساني على مر العصور

00:03:21.660 --> 00:03:26.220
بنظام تشريعي استغرقت البشرية مئات السنين لمحاولة إيجاد نظيره

00:03:26.380 --> 00:03:29.300
بل ممكن نقول أنه بيتحدى البشرية كلها

00:03:29.340 --> 00:03:31.160
لغاية قيام الساعة

00:03:31.160 --> 00:03:36.420
إنهم يجيبوا حقيقة علمية كونيّة واحدة تخالف المكتوب فيه

00:03:37.600 --> 00:03:40.700
لما سمع الناس القرآن انقسموا لفريقين

00:03:41.140 --> 00:03:45.460
فريق آمنوا أنه مش ممكن يكون كتاب بشري

00:03:45.460 --> 00:03:48.220
وضحوا بحياتهم كلها في سبيل إيمانهم ده

00:03:48.220 --> 00:03:50.640
وفريق تاني كذّب بيه

00:03:50.640 --> 00:03:53.095
ولما رأى تأثيره العجيب في نفوس الناس

00:03:53.095 --> 00:03:55.985
اللي هم نفسهم شبهوه أنه أقرب للسحر

00:03:56.345 --> 00:03:58.755
قرروا يحاربوه ويروّجوا الأكاذيب عنه

00:03:59.120 --> 00:04:01.220
والقرآن ماهربش منها

00:04:01.220 --> 00:04:04.435
بل هو كان أوثق مصدر تاريخي لتسجيلها

00:04:04.435 --> 00:04:05.895
وللإجابة عنها

00:04:07.600 --> 00:04:08.940
قالوا أن القرآن كتاب عادي

00:04:08.940 --> 00:04:10.180
ده احنا ممكن نجيب زيه

00:04:10.180 --> 00:04:12.340
(لَوْ نَشَاءُ لَقُلْنَا مِثْلَ هَذَا)

00:04:12.340 --> 00:04:14.380
فرد القرآن عليهم قال لهم هاتوا زيه

00:04:14.380 --> 00:04:17.320
ولو مش عارفين استعينوا بأي حد أنتوا عاوزينه

00:04:17.420 --> 00:04:19.720
ولو مش قادرين هاتوا عشر سور بس

00:04:19.720 --> 00:04:22.220
ولو صعبة عليكم خلوها سورة واحدة

00:04:23.380 --> 00:04:25.680
والنتيجة في الآخر صفر

00:04:25.720 --> 00:04:26.740
طب ليه صفر؟

00:04:27.140 --> 00:04:30.820
كان ممكن يخلصوا من دعوة الإسلام اللي فرقت ما بينهم وبين زوجاتهم

00:04:30.960 --> 00:04:34.740
وقسّمت مجتمعهم وسرقت منهم أبناءهم وهدمت نفوذهم

00:04:34.860 --> 00:04:37.180
من غير لا جيوش ولا حروب

00:04:37.280 --> 00:04:38.640
ولا فلوس بتتدفع

00:04:38.720 --> 00:04:42.200
ولا نفوس بيتضحى بيها في سبيل محاربتهم وإبادتهم

00:04:42.200 --> 00:04:47.100
لو كانوا بس جابوا سورة واحدة زي القرآن على مدار 23 سنة

00:04:47.100 --> 00:04:53.040
واللي كانت مدة كافية لكل بلغاء العرب إنهم يسمعوا عن تحدي القرآن ليهم

00:04:53.040 --> 00:04:55.280
لو كانوا جابوا سورة واحدة بس

00:04:55.420 --> 00:04:56.740
كان الدين اتوأد في مهده

00:04:57.520 --> 00:05:00.940
وماكنش المسلمين كملوا مع النبي صلى الله عليه وسلم

00:05:01.260 --> 00:05:06.840
ولا كان أتباع الديانات التانية المتربصين بيهم هيفوتوا فرصة نقل وتوثيق حاجة زي دي

00:05:07.080 --> 00:05:10.180
حتى لو كان المسلمين حبوا يخبّوها عن التاريخ

00:05:12.440 --> 00:05:16.020
قالوا أن القرآن اتعلمه محمد صلى الله عليه وسلم من أهل الكتاب

00:05:16.020 --> 00:05:18.060
(إِنَّمَا يُعَلِّمُهُ بَشَرٌ)

00:05:18.060 --> 00:05:21.315
طب ممكن يكون اتعلم ده كله من مين وامتى وفين؟

00:05:21.320 --> 00:05:23.360
وهو قصاد عينيهم ليل نهار

00:05:23.360 --> 00:05:27.040
لا هاجر ولا سافر لوحده ولا خرج من جزيرة العرب أصلًا

00:05:27.040 --> 00:05:28.840
طب افرض أنه لقى كتب؟!

00:05:28.840 --> 00:05:30.380
هو أصلًا مبيعرفش يقرأ عربي

00:05:30.440 --> 00:05:33.160
هيقرأ لاتيني أو يوناني أو سرياني؟!

00:05:34.800 --> 00:05:38.200
طب افرض أنه كان بيعرف يقرا ويكتب وبيخدعهم

00:05:38.200 --> 00:05:40.560
وإنه اتخطى بطريقة ما حاجز اللغة

00:05:40.700 --> 00:05:45.360
طب إيه مصدر الآيات اللي كانت بتنزل للإجابة عن أسئلة اتوجهتله بذاته

00:05:45.360 --> 00:05:49.880
أو للتعليق على أحداث حصلت له شخصيًا أو حصلت لغيره في زمنه هو

00:05:49.980 --> 00:05:53.220
وكلها بنفس الأسلوب والنظم والبلاغة

00:05:54.380 --> 00:05:56.760
إزاي نفترض أن كتاب منقول من أهل الكتاب

00:05:56.760 --> 00:05:59.520
أوائل سوره نزولًا أو حتى بترتيب المصحف

00:05:59.520 --> 00:06:03.300
بتتكلم عن التوحيد وعن جرايم تحريف أهل الكتاب لدينهم

00:06:03.440 --> 00:06:06.020
يعني كتاب منقول منهم وهيعاديهم؟!

00:06:06.240 --> 00:06:09.520
ولو هو شخص معندوش قدرة أنه يجيب جديد ومجرد ناقل

00:06:09.840 --> 00:06:13.160
جاب منين القصص الجديدة اللي ماتذكرتش غير في القرآن

00:06:14.060 --> 00:06:17.920
كل ده بافتراض أن القرآن بيدّعي أنه كتاب مستقل

00:06:17.920 --> 00:06:22.340
لكن الحقيقة أنه بيقول أنه كتاب مكمّل للكتب السابقة وخاتم ليها

00:06:22.580 --> 00:06:27.720
وإن نبوة محمد صلى الله عليه وسلم امتداد للرسالات التانية لنفس الدين الواحد

00:06:27.800 --> 00:06:33.360
طبيعي جدا يكون فيه اشتراك في أصل العقائد والتعاليم وبعض الأحكام والقصص

00:06:33.420 --> 00:06:36.920
حتى الديانات الوضعية لما حبت تبتكر أساطير وقصص

00:06:37.040 --> 00:06:39.320
استعانت بتراث الرسالات السماوية دي

00:06:40.080 --> 00:06:43.280
بعد محاولات كتيرة للتشغيب على القرآن

00:06:43.375 --> 00:06:46.275
انهزموا في معركة الحجة

00:06:46.280 --> 00:06:48.660
وانتصر القرآن وهيمن على وجدان الناس

00:06:48.660 --> 00:06:49.860
العرب وغيرهم

00:06:49.860 --> 00:06:54.560
ما بين مؤمن بيه، وما بين حد مش عارف يقف قصاد قوته وتأثيره على النفوس

00:06:54.820 --> 00:06:56.980
بدأ القرآن يشكل حياة الناس

00:06:56.980 --> 00:06:58.880
بقوا بيحفظوه ويحفظوه لأولادهم

00:06:58.880 --> 00:07:00.040
يتناقلوه ما بينهم

00:07:00.040 --> 00:07:01.140
يقروه على بعضهم

00:07:01.200 --> 00:07:04.180
يستمتعوا بتلاوته في الليل والنهار وفي الصلوات

00:07:04.180 --> 00:07:10.200
أثر في حياتهم الأدبية لدرجة إن جماعة من أعظم شعراء العرب تركوا الشعر اكتفاءً بالقرآن

00:07:10.340 --> 00:07:11.760
زي (لبيد بن ربيعة)

00:07:11.840 --> 00:07:15.780
صاحب واحدة من أعظم معلقات الشعر الجاهلي

00:07:15.780 --> 00:07:19.060
اللي لما أسلم ماقالش في الإسلام إلا بيت واحد

00:07:19.100 --> 00:07:24.600
الْحَمْدُ لِلَّهِ إِذْ لَمْ يَأْتِنِي أَجَلِي | حَتَّى لَبِسْتُ مِنَ الإِسْلامِ سِرْبَالا

00:07:25.620 --> 00:07:31.540
ولما سأل عمر بن الخطاب عما أحدَثَه لبيد من الشعر بعد الإسلام قال لبيد

00:07:31.640 --> 00:07:35.860
أبدلني الله بالشعر سورتي البقرة وآل عمران

00:07:36.920 --> 00:07:41.280
وعشان القرآن انتشر وسط القبائل المختلفة بلهجاتهم المتنوعة

00:07:41.280 --> 00:07:43.120
يسّر الله عز وجل عليهم

00:07:43.120 --> 00:07:46.120
وأنزل القرآن بوجوه مختلفة من القراءات والأحرف

00:07:46.120 --> 00:07:50.320
وكان النبي صلى الله عليه وسلم يقرئ بها ويقرّ الصحابة عليها

00:07:51.340 --> 00:07:53.580
ولأهمية القرآن ومركزيته

00:07:53.580 --> 00:07:55.980
أمر النبي صلى الله عليه وسلم بكتابته

00:07:55.980 --> 00:07:59.740
ونهى – حتى مرحلة معينة – عن كتابة أي شيء غيره

00:07:59.840 --> 00:08:02.320
كزيادة في التوثيق بين المسلمين

00:08:02.320 --> 00:08:04.940
فكتبه الصحابة على أي شيء يلاقوه قدامهم

00:08:04.940 --> 00:08:07.600
حتى لو سعف نخيل أو جلد ماعز

00:08:07.600 --> 00:08:11.320
وكان معروف وسطهم أن القرآن هو كلام الله المقروء

00:08:11.320 --> 00:08:13.540
المنقول بالتواتر بين الحفاظ

00:08:13.540 --> 00:08:16.700
بأعلى درجة من درجات نقل الكتب المقدسة

00:08:16.700 --> 00:08:18.720
مش مجرد الصورة الكتابية ليه

00:08:20.480 --> 00:08:24.360
الصحابة عايشوا نزول القرآن وحضروا الأحداث اللي اتكلم عنها

00:08:24.360 --> 00:08:25.820
وكانوا عرب

00:08:25.820 --> 00:08:28.795
مدركين تمامًا للغته وألفاظه ومعانيها

00:08:28.800 --> 00:08:32.960
عشان كده مسألوش النبي صلى الله عليه وسلم إلا عن أمور قليلة

00:08:32.960 --> 00:08:35.640
فسرها النبي صلى الله عليه وسلم ليهم

00:08:35.640 --> 00:08:39.160
وبرضه كانت سنة النبي صلى الله عليه وسلم كلها

00:08:39.160 --> 00:08:41.900
أحاديثه وأقواله وأفعاله

00:08:41.900 --> 00:08:46.520
عبارة عن تفسير وبيان وتوضيح لمعاني القرآن وأحكامه

00:08:48.480 --> 00:08:51.460
ولإن القرآن جه برسالة تغير العالم والبشرية

00:08:51.460 --> 00:08:56.620
كانت بعض أحكامه بتنزل بشكل متدرج يراعي طبيعة النفس الإنسانية وأحوال المجتمع

00:08:56.880 --> 00:08:59.280
وبتختبر صدق إيمان المؤمن وتدعمه

00:08:59.280 --> 00:09:01.360
فكان بيحصل نسخ لبعض آياته

00:09:02.520 --> 00:09:06.440
وكان جبريل عليه السلام بيدارس النبي صلى الله عليه وسلم القرآن

00:09:06.440 --> 00:09:08.415
وبيراجعه معاه مرة كل سنة

00:09:08.420 --> 00:09:12.820
لكن في آخر سنة من حياة النبي صلى الله عليه وسلم دارسه القرآن مرتين

00:09:12.820 --> 00:09:14.540
وكانت دي العرضة الأخيرة

00:09:14.540 --> 00:09:19.500
الصورة النهائية اللي اعتمد عليها الصحابة رضي الله عنهم في جمع القرآن ونقله

00:09:20.120 --> 00:09:26.220
لما مات النبي صلى الله عليه وسلم خاف الصحابة رضي الله عنهم من موت القُرّاء وحُفّاظ القرآن

00:09:26.680 --> 00:09:29.520
لإن دول هم الأصل في نقل القرآن وتمييزه

00:09:29.820 --> 00:09:33.180
حبوا يجمعوا كتابات القرآن من خلالهم وتحت إشرافهم

00:09:33.300 --> 00:09:35.920
فجمعه أحفظ وأضبط كاتب للوحي

00:09:36.160 --> 00:09:38.060
(زيد بن ثابت) رضي الله عنه

00:09:38.660 --> 00:09:41.520
جمعه من حفظ القراء ومن الكتابات القرآنية

00:09:41.520 --> 00:09:44.660
اللي تمت أثناء حياة النبي صلى الله عليه وسلم

00:09:44.660 --> 00:09:47.520
جمع كل ما تم الإجماع عليه أنه كان القرآن

00:09:47.520 --> 00:09:50.180
في صورته النهائية في العرضة الأخيرة

00:09:50.420 --> 00:09:53.900
جمعه بكل أوجه حروفه وقراءاته في مكان واحد محفوظ

00:09:53.900 --> 00:09:56.660
في عهد أبو بكر الصديق رضي الله عنه

00:09:57.240 --> 00:10:00.400
وتلقاه الصحابة بعد كده بالرضا والقبول

00:10:00.860 --> 00:10:03.980
جمعه زيد بن ثابت بكل سبل الاستيثاق دي

00:10:03.980 --> 00:10:06.560
على الرغم من إنه كان حافظ القرآن كله

00:10:06.560 --> 00:10:08.475
وحاضر العرضة الأخيرة

00:10:08.480 --> 00:10:12.220
بل كتب جزء منها بنفسه للنبي صلى الله عليه وسلم

00:10:12.300 --> 00:10:15.440
ودي كانت المرحلة الأولى من جمع القرآن

00:10:16.280 --> 00:10:19.400
أما المرحلة التانية فكانت في عهد عثمان

00:10:19.615 --> 00:10:22.525
وده لأنه بعد فترة من توسع بلاد الإسلام وكثرة أتباعه

00:10:22.635 --> 00:10:25.795
كان أغلب الصحابة خرجوا من المدينة وسافروا لأماكن مختلفة

00:10:26.685 --> 00:10:29.825
وكان المصحف اللي اتجمّع في عهد أبو بكر موجود في المدينة بس

00:10:30.760 --> 00:10:33.260
ومكنش موجود في إيدين الناس

00:10:33.260 --> 00:10:35.780
فبدأت تظهر بوادر اختلاف في بعض آيات القرآن

00:10:35.780 --> 00:10:38.540
بسبب كتر المسلمين الجدد غير الحفاظ

00:10:39.340 --> 00:10:43.240
عشان كده قرر عثمان أنه يستعين بزيد بن ثابت مرة تانية

00:10:43.240 --> 00:10:46.180
ومعاه لجنة من أعلم الناس بالقرآن واللغة

00:10:46.180 --> 00:10:48.915
عشان ينسخ مصحف أبو بكر في كتاب واحد

00:10:48.915 --> 00:10:51.955
ويبعت نسخ موحدة من المصحف ده لكل الأمصار

00:10:52.380 --> 00:10:55.360
وحرق كل النسخ ما عدا مصحف الجمع الأول

00:10:55.360 --> 00:10:59.960
ودي كانت المرحلة المتممة والنهائية من جمع القرآن

00:11:02.180 --> 00:11:07.920
زي ما اهتم الصحابة بنقل ألفاظ القرآن اهتموا برضو بنقل تفسيره وتعليم معانيه

00:11:07.920 --> 00:11:09.820
خاصة مع دخول غير العرب في الإسلام

00:11:09.820 --> 00:11:12.840
ودخول ناس كتير في الدين ماحضروش وقائع التنزيل

00:11:13.460 --> 00:11:15.520
فنقلوا معاني القرآن للتابعين

00:11:15.520 --> 00:11:17.560
ونقلها التابعين للي بعدهم

00:11:17.560 --> 00:11:21.800
واللي اتبنت عليها بعد كده كتب التفاسير المختلفة اللي بين إيدينا دلوقتي

00:11:22.820 --> 00:11:29.020
وبسبب إن اللغة العربية لغة ثرية جدا بالمعاني المترادفة والمشتركة والمتواطئة

00:11:29.020 --> 00:11:31.840
ممكن نلاقي تفاسير مختلفة في الآية الواحدة

00:11:31.840 --> 00:11:33.380
هي في الحقيقة مش مختلفة

00:11:33.380 --> 00:11:36.280
هي مجرد أقوال متنوعة مش متضادة

00:11:36.280 --> 00:11:40.260
وممكن نلاقي المفسرين بيضربوا أمثلة غير متضاربة لنفس المعنى

00:11:40.260 --> 00:11:45.040
وممكن نلاقي المفسرين بيجتهدوا في استنباطات خارجة عن معاني الألفاظ نفسها

00:11:46.140 --> 00:11:48.120
مع تقدم دولة الإسلام أكتر

00:11:48.120 --> 00:11:51.820
كان فيه مساحة أكبر لعناية أكتر بالنص القرآني المكتوب

00:11:51.880 --> 00:11:54.100
زي تنقيط الحروف وتشكيلها

00:11:54.100 --> 00:11:57.520
واللي ما اتعملوش إلا بناءً على المحفوظ المتواتر

00:11:57.760 --> 00:12:01.560
وتمت في الفترة دي اجتهادات من بعض العلماء في تحزيب المصحف

00:12:01.560 --> 00:12:03.880
وتقسيمه ووضع فواصل الآيات

00:12:04.280 --> 00:12:08.620
وده أدى لوجود اختلاف في أعداد آيات السور بين المصاحف

00:12:09.160 --> 00:12:14.460
واللي هي مجرد مسألة كتابية اجتهادية بعيدة تمامًا عن حفظ النص القرآني

00:12:15.220 --> 00:12:19.940
قرن بعد قرن كانت الناس بتبعد أكتر عن عهد التنزيل وعن لغة العرب

00:12:19.940 --> 00:12:22.440
وكان الجهل بينتشر أكتر وأكتر

00:12:22.440 --> 00:12:25.560
وظهرت الأفكار الطاعنة في الإسلام والقرآن

00:12:25.560 --> 00:12:27.120
واللي كانت مبنيّة على الجهل

00:12:27.120 --> 00:12:30.820
عشان كدة كان كفار قريش نفسهم مافكروش إنهم يقولوها

00:12:32.880 --> 00:12:35.460
زي اللي يقولوا إن القرآن فيه أخطاء لغوية

00:12:35.460 --> 00:12:40.640
برغم أن مؤسسي قواعد اللغة وناقليها هم أئمة الإسلام ونقلة القرآن نفسهم

00:12:40.720 --> 00:12:44.840
اللي كانوا عارفين إن اللغة لها أوجه إعراب وفهم أوسع بكتير

00:12:44.840 --> 00:12:49.400
من مجموعة القواعد النحوية البسيطة اللي اشتهرت بين المتأخرين

00:12:49.940 --> 00:12:52.500
أو زي اللي بيتعاملوا مع القرآن كأنه مرجع طبي

00:12:52.500 --> 00:12:54.480
أو جيولوجي أو فيزيائي مثلًا

00:12:54.480 --> 00:12:56.380
مكتوب بلغة علمية جامدة

00:12:56.380 --> 00:12:58.120
فيتخيل إن فيه أخطاء علمية

00:12:58.120 --> 00:13:01.300
ويرمي وراه لغة العرب وتفسيرات المفسرين

00:13:01.320 --> 00:13:05.300
ويغفل تمامًا عن الجانب البلاغي التشبيهي البديع لألفاظ القرآن

00:13:06.700 --> 00:13:11.440
أو زي اللي بيتخيلوا أنهم من حقهم يفسروا القرآن بدون أدوات كافية

00:13:11.440 --> 00:13:16.760
أو أدنى علم بسنة النبي صلى الله عليه وسلم اللي بينت القرآن اللي نزل عليه

00:13:16.760 --> 00:13:18.760
أو تفسيرات الصحابة وفهمهم

00:13:18.760 --> 00:13:21.035
أو حتى لسان العرب الأول

00:13:21.040 --> 00:13:24.780
فيبدأوا يشغّبوا على القرآن بناء على فهومهم المشوهة

00:13:24.780 --> 00:13:27.200
اللي بتكون مَضحكة العقلاء

00:13:29.060 --> 00:13:32.160
دي قصة كتاب السماء اللي غير وجه الأرض

00:13:32.160 --> 00:13:35.260
قصة تستحق إن احنا ننقلها بيننا ونحكيها لأولادنا

00:13:35.260 --> 00:13:37.160
ونغرسها في نفوسنا ونفوسهم

00:13:37.160 --> 00:13:40.300
قصة مرسومة بدماء سالت في سبيل الإيمان بيها

00:13:40.300 --> 00:13:42.280
ومحاولة توصيلها للأجيال الجاية

00:13:42.280 --> 00:13:44.180
قصة حروفها مكتوبة بأطنان من الحبر

00:13:44.180 --> 00:13:49.140
في آلاف من الكتب حاولت تنال شرف خدمة الكتاب ده واكتشاف أسراره

00:13:49.140 --> 00:13:54.760
قصة عنوانها الصدق والتفاني والإخلاص والحب والعظمة!

00:13:55.340 --> 00:14:01.300
دي قصة كتاب يستحق منك إن ماتكونش علاقتك بيه مجرد سماعك عنه

00:14:01.600 --> 00:14:04.280
فضلًا أنه يكون سماع من ناس أجهل منك بيه

00:14:04.380 --> 00:14:06.760
حتى مش عارفة تقرأ آياته صح

00:14:07.020 --> 00:14:10.380
أو يكون من ناس كل همها إنها تطعن فيه

00:14:10.580 --> 00:14:13.700
حتى لو كان ده على حساب الموضوعية في الفكر

00:14:13.800 --> 00:14:15.020
الأمانة في النقل

00:14:15.160 --> 00:14:16.560
أو الصدق في الكلام

00:14:16.920 --> 00:14:19.260
دي قصة كتاب يستحق منك أنك تفهمه صح

00:14:19.620 --> 00:14:22.440
تستمتع بتكرار قرايته وتدبره

00:14:22.500 --> 00:14:25.020
مش مجرد زينة للعربية أو بركة للبيت

00:14:25.020 --> 00:14:26.680
يستحق منك إنك تعمل بيه

00:14:26.680 --> 00:14:28.320
تحوله لمنهج حياة

00:14:28.320 --> 00:14:30.700
إنك تعرف إنه شفاء من كل مرض

00:14:30.700 --> 00:14:32.420
ووقاية من كل تيه

00:14:32.420 --> 00:14:37.400
ومفتاح الإجابة العقلية والوجدانية على كل أسئلتك الوجودية

00:14:37.640 --> 00:14:38.780
دي قصة كتاب

00:14:39.320 --> 00:14:41.020
يهدي للتي هي أقوم

00:14:41.020 --> 00:14:42.600
في الآداب

00:14:42.600 --> 00:14:44.280
في العقائد

00:14:44.340 --> 00:14:45.520
في العمل

00:14:45.560 --> 00:14:46.960
في تزكية النفس

00:14:47.020 --> 00:14:49.380
في معرفة الحقيقة وإرادتها

00:14:50.880 --> 00:14:52.180
دي قصة كتاب

00:14:52.480 --> 00:14:54.260
يستحق منا كلنا

00:14:54.420 --> 00:14:55.780
أكتر من كده!

00:15:00.060 --> 00:15:11.340
(كِتَابٌ فُصِّلَتْ آَيَاتُهُ قُرْآَنًا عَرَبِيًّا لِقَوْمٍ يَعْلَمُونَ)

00:15:12.880 --> 00:15:16.620
(بَشِيرًا وَنَذِيرًا...

00:15:17.740 --> 00:15:24.400
... فَأَعْرَضَ أَكْثَرُهُمْ فَهُمْ لَا يَسْمَعُونَ)


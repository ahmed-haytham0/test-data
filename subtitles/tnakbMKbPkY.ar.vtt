WEBVTT
Kind: captions
Language: ar

00:00:03.800 --> 00:00:06.820
السلام عليكم، النهارده هنتكلم عن قاعدة

00:00:06.980 --> 00:00:08.980
بسيطة الاستيعاب لكنها عظيمة الأثر

00:00:09.900 --> 00:00:13.440
في جعل كتابتك سليمة ومفهومة للآخرين

00:00:13.980 --> 00:00:16.820
هي: ازاي نفرق ما بين الهاء والتاء المربوطة

00:00:19.460 --> 00:00:21.460
بعض الناس بتقول إن القاعدة دي سهلة وبسيطة

00:00:21.780 --> 00:00:22.840
وما حدش بيغلط فيها

00:00:23.080 --> 00:00:24.500
لكن أؤكد لسيادتك يا فندم

00:00:24.680 --> 00:00:27.120
إن فيه رجالة بشنبات وبنات عائلات محترمات

00:00:27.340 --> 00:00:28.560
بيغلطوا فيها!

00:00:28.980 --> 00:00:29.960
ومهمتنا النهارده

00:00:29.960 --> 00:00:31.580
إننا ننقذ شنبات هؤلاء الرجال

00:00:32.080 --> 00:00:34.000
وسمعة هؤلاء البنات

00:00:34.760 --> 00:00:35.260
تابعونا

00:00:35.840 --> 00:00:36.580
نيجي للسؤال المهم

00:00:36.680 --> 00:00:38.580
ازاي نفرّق بين الهاء والتاء المربوطة؟

00:00:38.900 --> 00:00:40.960
أولا، هو ده شكل الهاء

00:00:41.140 --> 00:00:45.240
عبارة عن دايرة في آخر الكلمة من غير نقطتين

00:00:45.600 --> 00:00:47.340
وده شكل التاء المربوطة

00:00:47.340 --> 00:00:50.100
برضه دايرة لكن عليها نقطتين

00:00:50.380 --> 00:00:51.540
طيب، هنفرّق ازاي؟

00:00:51.540 --> 00:00:55.060
تعالوا نتأمل الأمثلة الموجودة عندنا على السبورة

00:00:56.060 --> 00:00:57.980
هنلاقي إن فيها بعض الكلمات بالهاء

00:00:58.120 --> 00:00:59.240
وبعض الكلمات بالتاء

00:00:59.420 --> 00:01:00.420
أنهي اللي بالهاء وأنهي اللي بالتاء؟

00:01:00.600 --> 00:01:01.220
ما أعرفش!

00:01:01.460 --> 00:01:02.920
تعالوا نشوف هنفرّق ازاي

00:01:02.920 --> 00:01:04.060
أول طريقة

00:01:04.060 --> 00:01:06.060
إن إحنا هنضيف الكلمة محل الشك

00:01:06.060 --> 00:01:08.060
لكلمة بعدها فيها ألف ولام

00:01:08.060 --> 00:01:10.060
حتى لو الكلمة دي من غير معنى

00:01:10.060 --> 00:01:11.260
وننطق

00:01:11.440 --> 00:01:13.940
النطق هيخلينا نعرف إذا كانت هاء ولا تاء

00:01:14.060 --> 00:01:15.720
زي مثلا مياه

00:01:15.880 --> 00:01:20.520
نقدر نقول.. مياهلبحر (كتابة صوتية لا إملائية)

00:01:21.200 --> 00:01:24.560
نطقنها هاء، إذًا كلمة مياه بهاء

00:01:24.760 --> 00:01:26.500
وهذه الكلمة سليمة

00:01:26.500 --> 00:01:28.000
طيب، تعالى لكلمة حياة

00:01:28.100 --> 00:01:29.380
وهنعمل نفس اللي عملناه

00:01:29.520 --> 00:01:34.820
وهنقول حياتلبحر (كتابة صوتية لا إملائية)

00:01:36.040 --> 00:01:38.040
نطقتها تاء

00:01:38.220 --> 00:01:39.860
يبقى كلمة حياة بنق طتين

00:01:40.400 --> 00:01:42.840
الكلمة التالتة هي كلمة مدينة

00:01:42.840 --> 00:01:43.800
هنقول

00:01:43.840 --> 00:01:48.160
مدينتلبحر (كتابة صوتية لا إملائية)

00:01:48.480 --> 00:01:49.820
أنا نطقتها إيه برضه؟

00:01:50.240 --> 00:01:51.380
نطقتها تاء

00:01:51.380 --> 00:01:54.140
يبقى كلمة مدينة بنقطتين.

00:01:54.560 --> 00:01:56.960
إذًا، قدرنا نفرّق عن طريق

00:01:57.140 --> 00:01:58.760
إضافة الكلمة محل الشك

00:01:59.040 --> 00:02:01.040
الكلمة اللي عايزين نعرف هي هاء ولا تاء

00:02:01.140 --> 00:02:02.980
لكلمة تانية بعدها فيها ألف ولام

00:02:02.980 --> 00:02:03.480
وننطق

00:02:03.600 --> 00:02:04.500
نطقناها هاء تبقى هاء

00:02:04.640 --> 00:02:05.880
نطقناها تاء تبقى تاء

00:02:06.540 --> 00:02:07.520
لو الطريقة دي صعبة

00:02:08.060 --> 00:02:08.560
فيه طريقة تانية

00:02:09.160 --> 00:02:10.300
الطريقة التانية إن إنت

00:02:11.160 --> 00:02:13.400
تنوِّن الكلمة محل الشك

00:02:13.780 --> 00:02:15.900
يعني مثلا كلمة مياه

00:02:16.140 --> 00:02:18.480
تبقى مياهً

00:02:20.640 --> 00:02:22.380
برضه نطقتها هاء

00:02:22.860 --> 00:02:24.660
إذًا مياه بهاء.

00:02:24.660 --> 00:02:26.660
تيجي لكلمة حياة وتقول

00:02:26.660 --> 00:02:29.300
حياةً

00:02:29.300 --> 00:02:31.300
نطقتها تاء تبقى تاء

00:02:31.300 --> 00:02:35.180
مدينةً

00:02:37.400 --> 00:02:39.400
نطقتها تاء تبقى تاء

00:02:39.400 --> 00:02:42.500
يبقى يا إما تضيفها لكلمة بعدها فيها ألف ولام وتنطق

00:02:42.520 --> 00:02:43.860
يا إما تنوّنها

00:02:43.860 --> 00:02:47.480
أو الحل التالت إنك تضيف ليها ياء الملكية

00:02:47.480 --> 00:02:49.480
تبقى الحاجة بتاعتي

00:02:49.480 --> 00:02:50.220
فأقول مثلا:

00:02:50.240 --> 00:02:56.940
مياهي

00:02:58.400 --> 00:02:59.760
برضه نطقتها هاء

00:02:59.760 --> 00:03:02.540
أقول: حياتي

00:03:02.540 --> 00:03:04.140
نطقتها تاء.

00:03:04.140 --> 00:03:07.620
أقول: مدينتي.

00:03:07.620 --> 00:03:09.620
برضه نطقتها تاء.

00:03:09.620 --> 00:03:15.220
يبقى عندنا 3 طرق نقدر نميز بيها بين الهاء والتاء

00:03:16.120 --> 00:03:17.860
الأخطاء الإملائية بأنواعها

00:03:17.960 --> 00:03:19.940
بتأثر على صورتك أمام الآخرين

00:03:19.940 --> 00:03:22.860
والأخطر من كده إن بتخلي كلامك مش مفهوم

00:03:23.080 --> 00:03:24.160
يا إما الأسوأ

00:03:24.340 --> 00:03:27.200
بتوصل كلامك بشكل خاطئ، إنت ما كنتش تقصده

00:03:27.200 --> 00:03:28.060
علشان كده

00:03:28.060 --> 00:03:30.320
لازم نكتب صح

00:03:30.320 --> 00:03:32.320
أتمنى يكون الفيديو عجبكم

00:03:32.320 --> 00:03:34.440
تابعونا، اعملوا سابسكراسيب وشير

00:03:34.760 --> 00:03:37.900
علشان نقدر نكمّل المشروع بتاعنا

00:03:38.040 --> 00:03:40.520
ونقدر نتعلم معاكم ازاي نكتب صح

00:03:41.220 --> 00:03:44.960
وما تنسوش تحت الفيديو هتلاقوا فيه لينك فيه اختبار

00:03:44.960 --> 00:03:48.840
عشان تتأكدوا إن إنتم استوعبتم الكلام اللي إحنا قلناه النهارده

00:03:49.240 --> 00:03:52.680
ابعتوا لنا أفكاركم والدروس الصعبة اللي إنتو بتعانوا منها

00:03:53.140 --> 00:03:54.700
وابعتوا لنا ملاحظاتكم على الفيديو

00:03:54.700 --> 00:03:57.740
ومعاكم إن شاء الله هنقدر كلنا نكتب صح


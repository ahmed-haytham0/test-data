WEBVTT
Kind: captions
Language: ar

00:00:01.133 --> 00:00:06.444
في ناس كتير من السادة المشاهدين بيسألوا ما هي اعراض تضخم القلب

00:00:06.551 --> 00:00:20.085
 وفي الحقيقه انا عندي نوعين من انواع تضخم القلب. تضخم القلب بيحصل نتيجة اتساع في غرف القلب او تضخم يحصل نتيجة زيادة في سمك عضلة القلب بدون اتساع

00:00:20.170 --> 00:00:22.565
دي ليها اسباب و دي ليها اسباب

00:00:22.640 --> 00:00:32.477
لكن في العموم الاتنين لما بيوصلوا لمراحل زيادة شوية بتبقى قدرة القلب على ضخ الدم إلى الأورطه قليلة

00:00:32.562 --> 00:00:41.801
 اللي هو البطين الأيسر فبيرتد الدم للأذين الأيسر فيزيد ضغط في الأوردة الرئوية، تكون النتيجة ايه؟

00:00:41.801 --> 00:00:50.944
كرشة نفس دي اكتر حاجة شائعة كعرض لتضخم القلب. طيب كرشة النفس يعني ايه؟

00:00:51.029 --> 00:01:02.309
يعني انا متعود ان انا بطلع دورين سلم كويس دلوقتي لا، لما اجي اطلع دورين السلم دول يجيلي كرشة نفس و نهجان و اللي ماشي جنبي يقولي مالك بتنهج ليه

00:01:02.309 --> 00:01:12.668
انت مكنتش كده، وانا احس ان مش ده مجهودي الطبيعي، انا متعود بروح مشوار و باجي شايل شنطتي لقيت نفسي مش قادر ابذل نفس الجهد بنفس القدرة

00:01:12.764 --> 00:01:21.396
نتيجة تسارع في النفس و كرشه في النفس و اللي جنبي يحس بيا و يقول انك انت عندك... مالك نفسك مكروش ليه؟

00:01:21.396 --> 00:01:31.952
 حضرتك تيجي تكلمي ناس في التليفون اول ما تقومي و تجري بسرعه عشان تلحقي التليفون تلاقي نفسك سريع و مكروش، الناس اللي بيكلموكي يقولولك مالك بتنهجي ليه؟

00:01:32.000 --> 00:01:45.406
فدي الأعراض بتاعت تضخم عضلة القلب لو سبيناها بعد شوية الأقي ان كرشة النفس حصلت مع اقل مجهود، اقل مجهود يعني ايه؟

00:01:45.406 --> 00:01:55.562
يعني حتى مجرد اتوضى و اصلي انهج اعمل مجهود صغير في البيت انهج الست تقول دانا لا بغسل و لا بنفض سجاد ولا بعمل حاجه خالص

00:01:55.607 --> 00:02:10.441
لكن دلوقتي وانا رايحة المطبخ و جايه بحس بشوية نهجان و نفسي مش مساعدني يبقى دية عرض من اعراض تضخم عضلة القلب سيبناها و اهملناها اكتر يجي بقى الواحد ينام في السرير

00:02:10.441 --> 00:02:27.847
ينام كويس اوي ساعتين تلاته و يقوم قايم زي الغرقان و نفسه مكروش، قايم من السرير جري فاتح الشبابيك في الشتا و فاتح المروحة و قاعد قدام المروحة او خارج قاعد في الصالة و مش قادر ابدا يحط راسه على المخدة تاني

00:02:27.901 --> 00:02:39.584
سيبناها و زادت شوية، انا طول مانا قاعد انا كويس واجي انام، ساعة ما احط راسي بس على المخدة انكرش و اقوم قايم قاعد جري. تقعد جري و تعمل ايه؟

00:02:39.680 --> 00:02:49.358
انام على الكنبه او انام على الانتريه، انام&nbsp; وانا قاعد، ممكن اسند راسي على ايدي لقدام كدة لكن مقدرش ابدا احط راسي على المخدة

00:02:49.433 --> 00:03:00.363
كل دي اعراض تضخم القلب اللي أدى إلى ضعف في وظيفة القلب و أدى الى وهن في وظيفة القلب

00:03:00.406 --> 00:03:08.826
العلاج الأساسي لتضخم عضلة القلب هو علاج السبب. ليه حصل تضخم في عضلة القلب؟

00:03:08.826 --> 00:03:23.120
عمرها ما بتتضخم من نفسها الا في بعض الأحيان، في بعض الافات الخلقية اللي بيبقى في تضخم في عضلة القلب نتيجة چينات وراثية و ده مرض بيتنقل من الأباء الى الأبناء

00:03:23.120 --> 00:03:34.872
و تلاقي الأجداد عندهم و اول ما بنشوف هذا النوع من التضخم بنقول للمريض لو سمحت، هات اخواتك، هات ولادك عشان نعملهم فحص بالموجات الصوتية كلهم

00:03:34.925 --> 00:03:50.221
لأن المرض ده مرض وراثي و بيؤدي إلى تضخم في عضلة القلب، و كل نوع من انواع تضخم عضلة القلب له سبب لازم اعالج السبب عشان يرجع عضلة القلب من اللي كانت علية

00:03:50.221 --> 00:04:02.919
اشهر سبب بيعمل تضخم في عضلة القلب ويبان في رسم القلب هو المرضى اللي عندهم ارتفاع في ضغط الدم و ده اول ما ياخد العلاج و علاج الضغط بتاعه ينتظم عليه

00:04:03.038 --> 00:04:13.422
و يقلل الملح في الاكل و يقلل الجهد الشديد بتاعه و يمارس نوع من انواع الرياضه و ينتظم في علاجه و نمط حياته و الضغط ينظبط و يبقى كويس

00:04:13.423 --> 00:04:19.792
يبدأ التضخم ده يقل شويه بشويه و يرجع عضلة القلب للحجم الطبيعي بتاعها تاني

00:04:19.792 --> 00:04:30.719
بعض الأسباب الأخرى نتيحة حمى روماتيزمية بالقلب، ادت الى ضيق او ارتجاع في احد صمامات القلب تؤدي الى تضخم في عضلة القلب، العلاج إيه؟ 

00:04:30.719 --> 00:04:45.619
علاج الصمام لو كان ضيق اوسعه لو كان في ارتجاع ارممه او اغيره يرجع القلب ينكمش و يرجع للحجم الطبيعي بتاعه تاني و يتحسن الاعراض و تروح الاعراض و مناخدش الأدوية بتاعتها

00:04:45.619 --> 00:04:52.905
ففي اسباب كتير من الاسباب الشائعة جدا المريض اللي جاتلة جلطة في القلب و اهمل العلاج

00:04:52.905 --> 00:05:01.192
دكتور يقوله تعالى اعملك قسطره، لا مش عامل و تحصله جلطة في القلب،. يحصل تليف في جزء من عضلة القلب، يحصل تمدد في القلب

00:05:01.192 --> 00:05:15.684
يحصل ضعف في القلب و العلاج لازم ياخده و من ضمن العلاجات الأساسيه جدا ان انا احاول اعالج السبب اللي هو ادى الى تمدج و ضعف عضلة القلب اللي هو ضيق الشريان التاجي

00:05:15.684 --> 00:05:32.043
يبقى التضخم نوعين، الأعراض متشابهه الأسباب كتيرة، العلاج هو علاج السبب و علاج بأدوية تحسن عضلة القلب و نمط الحياة. تاكل ايه، تشرب ايه، تعمل مجهود ايه

00:05:32.096 --> 00:05:47.932
ايه المجهوج المسموح بيه و ايه اللي مش مسموح بيه، دي نمط الحياة و طبيعة الحياة دي مع الأدوية مع الإجراء الجراحي او التداخلي حسب السبب و حسب نصيحة الطبيب

00:05:47.932 --> 00:05:57.246
اتعشم ان يكون الموضوع بقى واضح لحضراتكم عشان لما حد يجي يسألني و يقول انا عندي تضخم في عضلة القلب اعالجه ازاي؟

00:05:57.246 --> 00:06:05.283
عشان مش هعرف اجاوب لأن انا لازم اعرف هو التضخم ده ليه؟ تمدد ولا تضخم؟ طب ايه اللي عمله، طب اعالج السبب

00:06:05.347 --> 00:06:12.495
ولذلك بعض الناس لما يسألوني حاجه في الرسايل بتاعتهم يقولي علاج تضخم عضلة القلب ايه اقولة علاج السبب

00:06:12.495 --> 00:06:16.993
يقولى طب ما ايه هو السبب اقوله طب ما انا مشوفتكش، مشوفتش اشاعات مشوفتش حاجة

00:06:17.068 --> 00:06:31.147
لكن يبقى حضراتكوا الأمور بقت اوضح دلوقتي و تقدروا تناقش الطبيب المعالج بتاعك لما يقولك عندي تضخم في عضلة القلب اسأله و قوله ليه و ايه السبب و العلاج بتاعه ايه وهكذا

00:06:31.201 --> 00:06:35.380
اتعشم ان الأمور تكون واضحه بالنسبة لحضراتكوا دلوقتي و الف سلامه على حضراتكوا.


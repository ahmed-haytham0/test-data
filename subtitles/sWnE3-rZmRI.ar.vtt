WEBVTT
Kind: captions
Language: ar

00:00:02.540 --> 00:00:05.560
هنتكلم عن ضرب الأعداد الكسرية.

00:00:07.320 --> 00:00:12.880
هنعرف إزاي نضرب كسر في عدد كسري، أو إزاي نضرب عدد كسري في عدد كسري آخر.

00:00:13.560 --> 00:00:17.520
بس في البداية عايزين نفتكر إزاي كنا بنضرب كسر في كسر آخر.

00:00:18.440 --> 00:00:25.640
بمعنى تاني، لو عندنا كسر أ على ب، عايزين نضربه في كسر آخر، وهو ج على د.

00:00:26.120 --> 00:00:27.440
في الحالة دي كنا بنعمل إيه؟

00:00:27.840 --> 00:00:31.040
كنا بنضرب البسط في البسط، ونكتبه في البسط.

00:00:31.040 --> 00:00:33.680
بعد كده نضرب المقام في المقام، ونكتبه في المقام.

00:00:34.360 --> 00:00:40.920
معنى كده إن حاصل الضرب كان بيساوي في البسط أ في ج، وفي المقام ب في د.

00:00:42.160 --> 00:00:47.120
بحيث إن ب وَ د قيمتهم لا تساوي صفر.

00:00:47.640 --> 00:00:49.680
معنى كده إن المقام ما يساويش صفر.

00:00:50.480 --> 00:00:57.400
عايزين نشوف مثال، عايزين نوجد حاصل ضرب تلاتة على أربعة، في واحد على سبعة.

00:00:57.920 --> 00:00:59.320
حاصل الضرب هيساوي كام؟

00:00:59.960 --> 00:01:05.080
في حالة ضرب كسر في كسر آخر، بنضرب البسط في البسط، ونكتبه في البسط.

00:01:05.600 --> 00:01:07.920
وبنضرب المقام في المقام، ونكتبه في المقام.

00:01:08.600 --> 00:01:11.920
يبقى هنبدأ نمسح علامة الاستفهام، ونعمل شرطة كسر.

00:01:12.520 --> 00:01:15.640
عندنا في البسط تلاتة في واحد.

00:01:16.040 --> 00:01:18.240
وفي المقام أربعة في سبعة.

00:01:19.200 --> 00:01:26.680
وبالتالي هيساوي … في البسط تلاتة في واحد بتلاتة، وفي المقام أربعة في سبعة بتمنية وعشرين.

00:01:27.600 --> 00:01:34.160
يبقى نقدر نقول إن حاصل ضرب تلاتة على أربعة، في واحد على سبعة، هيساوي تلاتة على تمنية وعشرين.

00:01:34.840 --> 00:01:36.200
هنبدأ نشوف مثال تاني.

00:01:38.480 --> 00:01:42.960
عايزين نوجد حاصل ضرب نُص، في أربعة واتنين على خمسة.

00:01:43.600 --> 00:01:45.080
حاصل الضرب هيساوي كام؟

00:01:45.720 --> 00:01:50.440
هنلاحظ عندنا هنا حاصل ضرب كسر في عدد كسري.

00:01:51.080 --> 00:01:56.360
يبقى عشان نقدر نضرب كسر في عدد كسري، لازم نحوّل الأول العدد الكسري إلى كسر مركب.

00:01:56.360 --> 00:01:59.920
يبقى أول حاجة نبدأ نمسح علامة الاستفهام.

00:02:00.600 --> 00:02:03.120
أول كسر عندنا هينزل زيّ ما هو، اللي هو النص.

00:02:03.560 --> 00:02:10.080
بعد كده في … أربعة واتنين على خمسة، العدد الكسري عايزين نحوّله إلى كسر مركب.

00:02:10.520 --> 00:02:13.960
أول حاجة هننزّل المقام زي ما هو؛ يبقى عندنا في المقام خمسة.

00:02:14.400 --> 00:02:21.080
عشان نقدر نحسب البسط، بنضرب العدد الصحيح في المقام؛ أربعة في خمسة بعشرين.

00:02:21.400 --> 00:02:25.520
بعد كده نجمع الناتج على البسط؛ عشرين زائد اتنين باتنين وعشرين.

00:02:26.080 --> 00:02:27.880
يبقى عندنا في البسط اتنين وعشرين.

00:02:28.920 --> 00:02:32.200
يبقى دلوقتي عايزين نضرب نُص، في اتنين وعشرين على خمسة.

00:02:32.760 --> 00:02:34.480
يعني عايزين نضرب كسر في كسر الآخر.

00:02:35.160 --> 00:02:38.200
بس هنلاحظ إن إحنا ممكن نختصر قبل عملية الضرب.

00:02:38.920 --> 00:02:42.960
بمعنى، عندنا في المقام اتنين، ممكن نقسمها على الاتنين، فيها الواحد.

00:02:43.360 --> 00:02:47.240
وعندنا في البسط اتنين وعشرين، ممكن نقسمها على الاتنين، فيها الحداشر.

00:02:48.680 --> 00:02:52.800
في الحالة دي هيبقى عندنا حاصل ضرب واحد في حداشر في البسط.

00:02:53.320 --> 00:02:55.640
وعندنا في المقام واحد في خمسة.

00:02:57.520 --> 00:03:04.560
وبالتالي هيساوي في البسط واحد في حداشر، وفي المقام واحد في خمسة.

00:03:05.360 --> 00:03:10.680
يبقى ناتج الضرب هيساوي في البسط حداشر، وفي المقام خمسة.

00:03:11.600 --> 00:03:17.560
يبقى حاصل ضرب واحد على اتنين، في أربعة واتنين على خمسة، بحداشر على خمسة.

00:03:20.040 --> 00:03:23.320
هنلاحظ إن حاصل الضرب هو عبارة عن كسر مركب.

00:03:23.760 --> 00:03:29.120
ممكن نحوّله إلى عدد كسري، هيساوي اتنين وواحد على خمسة.

00:03:30.120 --> 00:03:32.520
هنبدأ نجيب صفحة جديدة، ونشوف مثال آخر.

00:03:35.080 --> 00:03:40.120
لو عندنا شخص بينام تُلت اليوم، وبيكرّر العملية دي كل يوم.

00:03:42.200 --> 00:03:45.480
معنى كده إن الشخص بينام تُلت اليوم كل يوم.

00:03:46.760 --> 00:03:51.080
عايزين نحسب عدد الأيام التي ينامها طوال السنة.

00:03:52.800 --> 00:03:58.680
عشان نقدر نحسب عدد الأيام التي ينامها الشخص طول السنة، لازم نعرف السنة فيها كام يوم.

00:03:59.680 --> 00:04:06.120
السنة فيها تلتمية خمسة وستين يوم ورُبع.

00:04:07.120 --> 00:04:16.160
عشان نقدر نحسب عدد الأيام اللي بينامها طول السنة، هنبدأ نضرب تُلت في عدد أيام السنة، وهو تلتمية خمسة وستين يوم ورُبع.

00:04:16.960 --> 00:04:28.800
يبقى هنكتب تُلت في تلتمية خمسة وستين ورُبع هيساوي … في الحالة دي عندنا حاصل ضرب كسر في عدد كسري.

00:04:29.280 --> 00:04:32.360
يبقى هنبدأ نحوّل الأول العدد الكسري، إلى كسر مركب.

00:04:33.600 --> 00:04:37.680
يبقى أول حاجة هنبدأ ننزّل التُّلت زي ما هو.

00:04:37.680 --> 00:04:41.640
بعد كده في … نحوّل العدد الكسري إلى كسر مركب.

00:04:41.640 --> 00:04:44.040
أول حاجة هننزل المقام زيّ ما هو، أربعة.

00:04:44.760 --> 00:04:52.200
بعد كده هنبدأ نضرب العدد الصحيح في المقام، تلتمية خمسة وستين في أربعة، بألف ربعمية وستين.

00:04:52.520 --> 00:04:59.520
بعد كده نجمع الناتج على البسط، يبقى هيساوي ألف ربعمية واحد وستين.

00:05:00.160 --> 00:05:04.160
في الحالة دي عندنا حاصل ضرب كسر في كسر آخر.

00:05:04.920 --> 00:05:08.880
ممكن قبل ما نضرب، إن إحنا نختصر حاصل ضرب الكسرين.

00:05:08.880 --> 00:05:10.840
يعني نختصر الكسر الأول والكسر التاني.

00:05:11.560 --> 00:05:15.640
في الكسر الأول، تلاتة في المقام على التلاتة، فيها الواحد.

00:05:16.240 --> 00:05:22.280
وفي البسط ألف ربعمية واحد وستين على التلاتة، فيها ربعمية سبعة وتمانين.

00:05:23.880 --> 00:05:26.600
في الحالة دي هنضرب البسط في البسط.

00:05:26.600 --> 00:05:28.680
بعد كده هنضرب المقام في المقام.

00:05:30.600 --> 00:05:36.080
الناتج هيساوي في البسط واحد في ربعمية سبعة وتمانين.

00:05:36.520 --> 00:05:39.440
وفي المقام واحد في أربعة.

00:05:40.480 --> 00:05:48.240
وبالتالي هيساوي ربعمية سبعة وتمانين في البسط، وفي المقام أربعة.

00:05:48.920 --> 00:05:52.880
ممكن نحوّل برضو الكسر المركب إلى عدد كسري.

00:05:52.880 --> 00:05:57.520
وبالتالي هيساوي مية واحد وعشرين وتلاتة على أربعة.

00:05:58.440 --> 00:06:06.240
يبقى عدد الأيام اللي بينامها الشخص طوال السنة، هتساوي مية واحد وعشرين وتلاتة على أربعة يوم.

00:06:06.960 --> 00:06:10.200
وبكده قدرنا نحسب عدد الأيام اللي بينامها الشخص طوال السنة.

00:06:11.400 --> 00:06:14.080
وبكده اتكلمنا عن ضرب الأعداد الكسرية.

00:06:14.400 --> 00:06:19.200
وإزاي نضرب كسر في عدد كسري، أو نضرب عدد كسري في عدد كسري آخر.


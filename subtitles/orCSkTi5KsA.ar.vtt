WEBVTT
Kind: captions
Language: ar

00:00:00.040 --> 00:00:03.200
بهذا الفيديو راح أشوفكم شلون خليت الذكاء الاصطناعي

00:00:03.600 --> 00:00:05.320
يتعلم يلعب لعبة الحية

00:00:05.620 --> 00:00:08.480
ويتطور من مجرد حيات تمشي بحركات عشوائية

00:00:08.780 --> 00:00:10.280
إلى أفضل حيات وصللها

00:00:10.480 --> 00:00:11.860
واللي راح تشوفوها خلال الفيديو

00:00:12.240 --> 00:00:15.020
في بداية هذا المشروع كان عندي هدفين أساسيين

00:00:15.380 --> 00:00:19.300
الهدف الأول هو إنشاء لعبة الحية باستخدام لغة البرمجة بايثون

00:00:19.920 --> 00:00:22.060
والهدف الثاني هو تدريب هذه الحية

00:00:22.400 --> 00:00:25.000
حتى تاكل أكبر عدد ممكن من التفاحات

00:00:25.200 --> 00:00:28.320
بس بنفس الوقت أيضا كان عندي مشكلتين أساسييتين

00:00:29.100 --> 00:00:33.440
المشكلة الأولى إني ما أعرف استخدم مكتبة Pygame لبرمجة الألعاب في لغة بايثون

00:00:34.120 --> 00:00:35.620
والمشكلة الثانية والأهم..

00:00:35.880 --> 00:00:38.660
أنه ما كان عندي أي خبرة سابقة في مجال الذكاء الاصطناعي

00:00:39.120 --> 00:00:43.080
فبدأت بحل المشكلة الأولى وصرت أشوف فيديوهات تعليمية عن مكتبة Pygame

00:00:43.560 --> 00:00:45.360
وبعدها بدأت ببرمجة الحية

00:00:45.920 --> 00:00:48.580
برمجة اللعبة أخذت مني وقت أكثر مما كنت متوقع

00:00:49.140 --> 00:00:51.900
لأن كان عندي مشاكل بطريقة التفاف الحية

00:00:52.380 --> 00:00:54.660
وكان لازم أيضا أبرمجها بحيث أقدر أنه..

00:00:55.020 --> 00:00:57.220
أستخرج منها البيانات اللي راح أدربها من خلالها

00:00:57.800 --> 00:01:02.220
المهم بعد كم يوم قدرت أكمل اللعبة مثل ما أريد، وهذا كان هو شكلها النهائي

00:01:06.100 --> 00:01:08.360
والآن صارت الوقت حتى أبدأ بالهدف الثاني

00:01:08.920 --> 00:01:10.100
واللي هو تدريب الحية

00:01:10.540 --> 00:01:13.380
فبدأت بقراءة كتب ومقالات عن الذكاء الاصطناعي

00:01:14.000 --> 00:01:16.300
وشفت أكثر من سلسلة فيديوهات تعليمية

00:01:16.660 --> 00:01:19.360
بحيث أنه صار عندي فكرة أساسية عن الشي اللي راح أعمله

00:01:20.120 --> 00:01:22.800
لتدريب الحية، استخدمت Neural Network

00:01:23.360 --> 00:01:25.900
وال Neural Network، هي محاكاة لعمل الدماغ

00:01:26.920 --> 00:01:30.900
هذه ال Neural Network تتكون من مجموعة من ال Nodes أو ال Neurons

00:01:31.160 --> 00:01:32.180
اللي هي هذه الدوائر

00:01:32.520 --> 00:01:34.520
واللي تمثل الخلايا العصبية في الدماغ

00:01:35.420 --> 00:01:38.700
أنت دماغك فيه حوالي 86 مليار خلية عصبية

00:01:39.420 --> 00:01:40.760
بس دماغ الحية اللي عملته..

00:01:41.200 --> 00:01:42.820
فيه 34 خلية فقط

00:01:43.340 --> 00:01:45.980
هذه الخلايا موزعة عندي على 4 طبقات

00:01:46.540 --> 00:01:51.180
كل طبقة مرتبطة مع الطبقة اللي بعدها بأوزان معينة تمثلها هذه الخطوط

00:01:51.560 --> 00:01:54.920
الطبقة الأولى عندي هي طبقة الإدخال ومكونة من 7 خلايا

00:01:55.240 --> 00:02:00.080
وهذه الخلايا تمثل إذا كان اتجاه الحية من جهة اليسار والأمام واليمين مغلق أو لا

00:02:00.820 --> 00:02:02.860
واتجاه الحية الأفقي واتجاهها العمودي

00:02:03.380 --> 00:02:05.380
وبعد الحية الأفقي والعمودي عن التفاحة

00:02:06.240 --> 00:02:09.960
أكيد راح تتساءل شلون راح أحسب قيم الخلايا في الطبقات اللي بعدها

00:02:10.740 --> 00:02:13.360
فهالشي راح يكون من خلال عمليات رياضية بسيطة

00:02:13.900 --> 00:02:15.080
هي باختصار أنه..

00:02:15.420 --> 00:02:17.160
البيانات الموجودة بالطبقة الأولى

00:02:17.620 --> 00:02:19.420
راح تنضرب بالأوزان الخاصة فيها

00:02:19.980 --> 00:02:21.200
وتنجمع مع بعضها

00:02:21.720 --> 00:02:23.800
وينضاف الها قيمة اسمها قيمة ال Bias

00:02:24.520 --> 00:02:27.540
وبالنهاية، راح تدخل بدالة، هي دالة التفعيل

00:02:27.880 --> 00:02:30.380
دالة التفعيل أنت تختارها حسب المشروع اللي تشتغل عليه

00:02:30.640 --> 00:02:33.740
وبهالطريقة راح توجد قيم كل الخلايا بالطبقات اللي بعدها

00:02:34.280 --> 00:02:37.680
وتستمر هذه العملية إلى أن توجد القيم الموجودة بالطبقة الأخيرة

00:02:38.480 --> 00:02:41.840
الطبقة الأخيرة عندي هي طبقة الإخراج، ومكونة من 3 خلايا

00:02:42.660 --> 00:02:44.480
إذا كانت الخلية الأولى مفعلة

00:02:45.000 --> 00:02:46.980
فالحية راح تتجه إلى جهة اليسار

00:02:47.360 --> 00:02:49.360
وإذا كانت الخلية الثانية هي المفعلة

00:02:49.980 --> 00:02:51.780
فالحية راح تستمر بنفس الاتجاه

00:02:51.960 --> 00:02:54.100
أما إذا كانت الخلية الثالثة هي المفعلة

00:02:54.880 --> 00:02:56.680
فالحية راح تتجه إلى جهة اليمين

00:02:57.780 --> 00:03:00.300
ال Neural Network طبعا راح أبدأها بأوزان عشوائية

00:03:00.980 --> 00:03:05.160
والهدف الأساسي من تدريبها، هو إيجاد القيم المناسبة لهذه الأوزان

00:03:05.960 --> 00:03:09.000
الخوارزمية اللي راح استخدمها لإيجاد قيم هذه الأوزان

00:03:09.380 --> 00:03:11.160
اسمها Genetic Algorithm

00:03:11.520 --> 00:03:13.640
واللي هي محاكاة للانتقاء في الطبيعة

00:03:14.520 --> 00:03:17.260
ال Genetic Algorithm فيها 5 مراحل أساسية

00:03:17.800 --> 00:03:20.020
المرحلة الأولى منها هي ال Initialization

00:03:20.560 --> 00:03:23.080
واللي يتم فيها إنشاء جيل بقيم عشوائية

00:03:23.740 --> 00:03:27.480
فأنا أنشأت جيل متكون من 50 عنصر، وكل عنصر من هذه العناصر..

00:03:27.980 --> 00:03:31.920
يمثل مجموعة من الأوزان اللي ممكن أن تستخدمها ال Neural Network حتى تلعب الحية

00:03:32.740 --> 00:03:35.060
المرحلة الثانية هي إيجاد قيمة ال Fitness

00:03:35.500 --> 00:03:37.760
واللي هي الكفاءة الخاصة لكل عنصر في الجيل

00:03:38.640 --> 00:03:40.340
فأنا حددت دالة الكفاءة..

00:03:40.620 --> 00:03:42.460
أنه كلما تاكل الحية تفاحة..

00:03:42.860 --> 00:03:45.280
تزداد الكفاءة الخاصة فيها بمقدار 5000

00:03:45.960 --> 00:03:49.580
وكلما تموت الحية لما تصطدم مع حائط أو تصطدم مع نفسها

00:03:49.740 --> 00:03:52.520
راح تقل الكفاءة الخاصة فيها بمقدار 150

00:03:53.100 --> 00:03:55.880
المرحلة الثالثة هي مرحلة ال Selection واللي هي..

00:03:56.420 --> 00:03:58.720
اختيار العناصر ذي الكفاءة الأعلى من الجيل

00:03:59.280 --> 00:04:02.060
وتحديدهم كآباء حتى أنشئ منهم جيل جديد

00:04:03.080 --> 00:04:04.820
أما المرحلة الرابعة هي ال Crossover

00:04:05.000 --> 00:04:08.940
اللي راح يتم فيها إنشاء الجيل الجديد من الآباء اللي اختاريتهم في المرحلة السابقة

00:04:09.940 --> 00:04:12.380
والمرحلة الخامسة هي مرحلة ال Mutation

00:04:12.460 --> 00:04:15.640
راح يتم فيها إجراء تغييرات طفيفة على الجيل الجديد

00:04:16.180 --> 00:04:18.860
وبعدها راح ترجع مرة أخرى على المرحلة الثانية

00:04:19.480 --> 00:04:21.320
وتتكرر نفس العمليات مع الأجيال

00:04:21.860 --> 00:04:24.740
الآن راح أبدأ بالجزء الممتع واللي هو عملية التدريب

00:04:25.920 --> 00:04:29.080
طبعا تشوفوا أنه الحيات في الجيل 0 تمشي بحركات عشوائية

00:04:29.680 --> 00:04:32.920
وهذا لأنه ال Neural Network الخاصة فيها، الأوزان فيها عشوائية

00:04:33.320 --> 00:04:35.960
مثل ما تعرفوا أنه عندي 50 حية في كل جيل

00:04:36.560 --> 00:04:40.160
لكن طبعا ما راح أخليكم تشوفوهم كلهم لأن الفيديو راح يكون طويل جدا

00:04:40.340 --> 00:04:44.180
راح أشوفكم فقط الحية اللي عدها الكفاءة الأعلى من كل جيل

00:09:15.180 --> 00:09:18.900
من بعد الجيل 64، ما كان في أي تطور عندي في مستوى الحيات

00:09:18.980 --> 00:09:20.680
ولهذا راح أوقف الفيديو

00:09:21.140 --> 00:09:24.420
وبهذا أكون انتهيت من إنجاز الهدف الثاني واللي هو تدريب الحية

00:09:25.820 --> 00:09:27.220
شكرا الكم على المتابعة

00:09:27.320 --> 00:09:29.440
أتمنى أنه تعملوا إعجاب بالفيديو وتشتركوا في القناة

00:09:29.620 --> 00:09:31.140
وأشوفكم في الفيديو القادم


WEBVTT
Kind: captions
Language: ar

00:00:05.620 --> 00:00:07.320
شو هو برنامج بورتيج؟

00:00:07.440 --> 00:00:09.480
هو برنامج نمائي تطوري

00:00:09.560 --> 00:00:11.940
تطور في 1968 بأمريكا

00:00:12.040 --> 00:00:15.400
بولاية ويسكونسن بمدينة اسمها بورتج

00:00:15.540 --> 00:00:17.840
وهو طبعاً كان لما تطور

00:00:17.920 --> 00:00:19.800
تطور للأطفال المعرضين للخطر

00:00:19.960 --> 00:00:23.940
كان في كتير أمهات أنجبوا بكير

00:00:24.060 --> 00:00:25.260
فكان في أطفال خداج

00:00:25.340 --> 00:00:28.620
وبالتالي كان هاد البرنامج الأنسب لإلهم

00:00:28.680 --> 00:00:31.480
وتطور من طبيب تستغربوا أطفال

00:00:31.640 --> 00:00:34.880
إسمه كان وقتها ديفيدج بهداك الوقت

00:00:35.080 --> 00:00:38.400
هلأ بعد سنين طويلة

00:00:38.480 --> 00:00:40.220
بالـ 1984 تحديداً

00:00:40.380 --> 00:00:42.940
تبنت جمعية رعاية المعوقين بغزة

00:00:43.040 --> 00:00:44.780
تعريب هاد البرنامج

00:00:44.880 --> 00:00:46.320
وبعتوا وفد لأمريكا

00:00:46.400 --> 00:00:47.460
تدربوا على البرنامج

00:00:47.520 --> 00:00:49.360
ونقلوه إلى اللغة العربية

00:00:49.520 --> 00:00:52.060
فهاد كانت بداياته بالدول العربية

00:00:52.140 --> 00:00:54.400
وبعدين أخدوا تجربة غزة

00:00:54.480 --> 00:00:56.500
المجلس العربي للطفولة والتنمية

00:00:56.660 --> 00:00:59.640
وساهموا في تعميمها في الوطن العربي كله

00:00:59.860 --> 00:01:01.140
ما يميز بورتيج

00:01:01.260 --> 00:01:04.920
إنه عم يستجيب كتير للتطورات الحديثة

00:01:05.040 --> 00:01:07.820
يعني لما بنحكي نظرية الذكاءات المتعددة

00:01:07.960 --> 00:01:11.060
لما بنحكي إنه الدمج إلخ...

00:01:11.200 --> 00:01:12.500
الأدوات الحديثة

00:01:12.600 --> 00:01:14.500
إلي موجودة بنظام بورتيج

00:01:14.640 --> 00:01:17.040
بتيسر بشكل كتير كبير

00:01:17.220 --> 00:01:21.280
عمل الأمهات والأهالي مع الأطفال

00:01:21.400 --> 00:01:22.600
ضمن الروتين اليومي

00:01:22.720 --> 00:01:24.520
بما لا يربك الأم العاملة

00:01:24.600 --> 00:01:26.560
ويخليها إنه مثلاً تترك شغلها

00:01:26.620 --> 00:01:28.100
مشان تقعد لولادها

00:01:28.240 --> 00:01:30.540
لا ما بربك روتين الحياة أبداً

00:01:30.660 --> 00:01:32.640
احنا بنستثمر الروتين اليومي

00:01:32.760 --> 00:01:33.760
وانتي رايحة عالشغل

00:01:33.840 --> 00:01:36.260
توصلي ابنك ع الحضانة مثلاً

00:01:36.340 --> 00:01:37.860
بدك تعملي كذا كذا

00:01:37.960 --> 00:01:40.340
وانتي قاعدة معه ع طاولة الأكل

00:01:40.400 --> 00:01:42.640
وقت الوجبة

00:01:42.740 --> 00:01:43.840
بدك تعملي كذا كذا

00:01:43.900 --> 00:01:45.140
وقت النوم تعملي كذا كذا

00:01:45.240 --> 00:01:47.640
فما بضطر الواحد يربك حياته

00:01:47.720 --> 00:01:50.500
أو يغير روتين حياته أو نمط حياته

00:01:50.580 --> 00:01:51.660
مشان شي

00:01:51.760 --> 00:01:53.140
كمان ما يميزه

00:01:53.240 --> 00:01:55.480
إنه بيشتغل على الخطط الجماعية

00:01:55.580 --> 00:01:58.640
فبالتالي الحلو بالموضوع

00:01:58.740 --> 00:02:01.080
إنه الطفل وهو موجود بالروضة

00:02:01.340 --> 00:02:04.460
وعم بشتغل مع الأطفال التانيين

00:02:04.620 --> 00:02:06.880
بالهدف إلي بناسب مرحلته النمائية

00:02:06.940 --> 00:02:07.840
بس بدون عزل

00:02:07.940 --> 00:02:08.620
ما في pull out

00:02:08.700 --> 00:02:11.320
ما بسحبوا الطفل من داخل الغرفة الصفية

00:02:11.360 --> 00:02:12.500
ليقدموا إله الخدمة

00:02:12.680 --> 00:02:14.580
يعني وحدة من الأمثلة إلي شفتها

00:02:14.720 --> 00:02:17.740
كانوا الأطفال كلهم واصلين لمرحلة

00:02:17.840 --> 00:02:19.200
يكتبوا حرف الدال

00:02:19.340 --> 00:02:21.380
وفي طفل داون سيندروم كان مدموج

00:02:21.480 --> 00:02:22.680
كان المفروض هاد الطفل

00:02:22.780 --> 00:02:24.080
يلون داخل الخطوط

00:02:24.120 --> 00:02:25.420
حسب الهدف  تبعه

00:02:25.560 --> 00:02:28.920
فكانوا جايبين ورقة حرف الدال

00:02:29.040 --> 00:02:30.160
يلون جواها

00:02:30.280 --> 00:02:31.600
لحتى ما يحس بالإستثناء

00:02:31.700 --> 00:02:33.800
أو إنه مختلف عن الأطفال التانيين

00:02:33.940 --> 00:02:35.500
فبالتالي صراحة

00:02:35.560 --> 00:02:38.160
هو برنامج نمائي تطوري متكامل

00:02:38.260 --> 00:02:40.320
حالياً عالمياً يطبق

00:02:40.480 --> 00:02:41.940
في برامج بأمريكا

00:02:42.020 --> 00:02:44.240
برنامج Head Start برياض الأطفال العامة

00:02:44.360 --> 00:02:45.240
بالحضانات العامة

00:02:45.320 --> 00:02:47.320
لإنه بالنهاية إذا بدك تبدأ الدمج

00:02:47.420 --> 00:02:49.480
بدك تبدأ من عمر كتير صغير


WEBVTT
Kind: captions
Language: ar

00:00:00.740 --> 00:00:10.600
الام جايه العياده و حزينه و زعلانه و متألمه انا ابنى عنده ثقب فى القلب و الدكتور قالى عايزين نقفله بالقسطرة

00:00:11.460 --> 00:00:22.580
ثقب القلب يا جماعه بقى من الأمراض الشائعة جدا عند الاطفال 80 في المائة من الثقب و خاصة بين البطينين بيقفل لوحده و مبيحتجش اى تدخل مننا خالص

00:00:22.740 --> 00:00:30.300
فى بعض الأحيان احنا لما بنشخص الثقب و نقدر ان ده مش اللى هيقفل لوحده بندخل احنا نقفله بالقسطرة

00:00:30.460 --> 00:00:33.740
و القسطرة دلوقتى بقت افيد ثقب القسطرة دلوقتى بقى بديل عن الجراحة

00:00:33.980 --> 00:00:40.280
لان كان الحل الوحيد طول العمر فى السنين اللى فاتت و طول عمر الطب قال ان قفل ده بالجراحة

00:00:40.720 --> 00:00:52.500
القسطره دلوقتى بقت حاجه لطيفه جدا الطفل بيعمله من غير بنج كلى من غير جراحه من غير نقل دم من غير اى غرز من غير خياطه من غير فك غرز من غير حاجه خالص

00:00:52.500 --> 00:00:55.400
بيبت ليلة فى المستشفى و بيمشى تانى يوم

00:00:55.620 --> 00:01:01.120
و مش كل الاطفال الثقب اللى عندهم مناسب انه يتقفل بالقسطرة و ده الدكتور اللى بيحددها

00:01:01.380 --> 00:01:08.740
طيب لو الدكتور حدد و قال ان انا محتاج اقفله بالقسطرة ايه اللى هعمله بقى كأم او كأب او كأسره ؟

00:01:08.980 --> 00:01:18.580
اولا لازم يكون الدكتور كشف على الطفل كويس و يكون عمله أشعة الموجات فوق الصوتية عن طريق القفص الصدري أو عن طريق المرئ

00:01:18.920 --> 00:01:30.520
بعض الأطفال بنحتاج نعملهم رنين مغناطيسي بعض الأطفال هيكون عملنالهم اشعه مقطعيه على القلب الأشعة المقطعية او الرنين المغناطيسي

00:01:30.520 --> 00:01:37.720
احيانا الموجات الفوق الصوتيه ضرورة لازم تكون اتعملت و غالبا هتكون عن طريق المرئ كمان اتعملت

00:01:37.920 --> 00:01:46.720
الدكتور هيكتب مضاد حيوى قبل ما نروح لازم نكون واخدين بالنا منه لو فى اى ادويه سيوله لازم نكون قايلين للدكتور عليها

00:01:46.880 --> 00:01:57.100
لو فى اى حساسية ربوى او اى ادويه لازم نقفول للدكتور عليها علشان هنحتاج فى بعض الاحيان نحقن صبغه

00:01:57.360 --> 00:02:09.640
يبقى متأكدين من حكايه الحساسيه ده و لازم تكونوا قالين للدكتور هنقوله على ايه هنقوله ان احنا فى حساسيه صبغه او حساسيه لبن او حساسه ادويه

00:02:09.640 --> 00:02:20.200
لازم نقول على الحاجات ده كلها ناخد المضاد الحيوى اللى الدكتور كاتبهلنا نتأكد ان الطفل ده معندوش سخونية ولا حرارة ولا نزلة شعبية ولا نزلة معوية ولا اسهال

00:02:20.400 --> 00:02:29.280
لان الحاجات ده بتنهك الطفل و بتقلل المقاومة بتاعتة و مبتخليش تحمله لاجراء القسطرة كما يجب

00:02:29.460 --> 00:02:36.640
فحضرتك لازم تقولى للدكتور بتاعه لو فى اى تغير حادث من ارتفاع فى درجه الحرارة او نزلة شعبية او نزلة معاوية

00:02:37.140 --> 00:02:42.900
و تقوليلوا على كل الادوية اللى هو بياخدها و تاخدى كل الادوية اللى الدكتور وصى بيها

00:02:43.120 --> 00:02:55.180
ده الحاجات الاساسيه للتحضير جايز عشان الاطفال الصغيرين اوى يستقروا و يستكينوا و اثناء قفل الثقب ان احنا نحتاج نعملهم تخدير كلى

00:02:55.400 --> 00:03:01.740
و دكتور التخدير بيكون موجود و بيخدرهم و بيفوقهم و مبيحصلش اى حاجة

00:03:01.920 --> 00:03:12.520
ارجوكوا يا جماعه احنا دلوقتى بقينا نعالج بالقسطرة اللى مكناش بنقدر نعالجه قبل كده خالص و اللى كان صعب جدا علينا بسهوله بقى فى ايدينا دلوقتى

00:03:13.020 --> 00:03:25.540
فمتقلقوش علاج أمراض القلب بقى متقدم بشكل غير طبيعى و كل يوم فى جديد و ما قد يبدوا النهارده صعبا او مستحيلا ان شاء الله بفضل التقدم العلمى

00:03:25.540 --> 00:03:34.280
و ربنا هيسرلنا اكتشاف الحاجات اللى تعالج فإن كانت حاله صعبه النهارده ان شاء الله بكره هتبقى ميسورة و هيتوجد علاج ليها

00:03:34.500 --> 00:03:46.000
لما نعرف ان الطفل عنده ثقب فى القلب منضيعش فرحتنا بوجود الطفل عن طريق زعلنا ان عنده ثقب لان بيتعالج و هيخف و هيبقى كويس

00:03:46.360 --> 00:03:52.920
البنت بعد ما تقفل الثقب تعيش طبيعى و تتجوز و تحمل و تلد من غير اى مشاكل

00:03:53.260 --> 00:04:04.900
الولد بعد ما يقفل الثقب و يكبر هيشتغل طبيعى جدا و هيجرى و هيلعب و هيتوظف و هيعمل كل حاجه و جايز يتلكك عليها و بقول انا مش هدخل الجيش عشان عامل عملية فى القلب

00:04:05.060 --> 00:04:11.400
لكن لو دكتور القلب بتاعك جه كشف عليك هيقولوا لا يا حبيبى انتا بقيت كويس ادخل ادى الخدمة العسكرية بتاعتك

00:04:11.400 --> 00:04:15.400
يعنى الطفل هيعيش طبيعى بعد قفل الثقب ؟ ان شاء الله هيعيش طبيعى

00:04:15.620 --> 00:04:21.440
و الف سلامة على اطفالنا جميعا و ربنا يحفظهم ان شاء الله و يبارك فيهم


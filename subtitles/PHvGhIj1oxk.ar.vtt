WEBVTT
Kind: captions
Language: ar

00:00:05.660 --> 00:00:09.120
بالنسبة للأشياء إلي ساعدتني كتير

00:00:09.260 --> 00:00:12.460
بإني أتخطى هاي المرحلة الصعبة فحياتي

00:00:12.500 --> 00:00:14.500
إلي هي كانت أول ما اكتشفنا

00:00:14.620 --> 00:00:17.560
إنه يحيى عنده مشاكل تطورية

00:00:17.640 --> 00:00:20.940
طبعاً كان أول واحد هو زوجي

00:00:21.040 --> 00:00:24.040
كتير ساعدني، كتير وقف معاي

00:00:24.280 --> 00:00:27.500
كتير أيد كل القرارات إلي أنا اتخذتها

00:00:27.600 --> 00:00:29.300
يعني سافرت من بلد لبلد

00:00:29.380 --> 00:00:32.120
سافرت من أبو ظبي جيت هون على عمان

00:00:32.240 --> 00:00:35.960
حتى إني أقدر أساعده أكتر

00:00:36.060 --> 00:00:38.040
ويعني تفرقت العيلة

00:00:38.140 --> 00:00:41.400
هو اشتغل بمحل والعيلة كانت بمحل

00:00:41.480 --> 00:00:44.800
ومع ذلك ضله صابر وواقف معنا

00:00:44.880 --> 00:00:46.520
كله كرمال يحيى

00:00:46.620 --> 00:00:50.180
وطبعاً كمان إلي ساعدني كتير هم عيلتي

00:00:50.360 --> 00:00:53.560
من إمي، أبوي، أختي، أخوي

00:00:53.660 --> 00:00:55.080
ومرت أخوي كمان

00:00:55.200 --> 00:00:57.080
إلي حبو يحيى من كل قلبهم

00:00:57.240 --> 00:01:00.280
وإلي كانوا دايماً مستعدين يساعدوا

00:01:00.420 --> 00:01:03.080
بكل إشي

00:01:03.200 --> 00:01:04.920
من مشاوير

00:01:04.980 --> 00:01:07.100
إنهم مثلاً يهتموا بيحيى

00:01:07.140 --> 00:01:09.820
في حالة أنا سافرت

00:01:09.920 --> 00:01:12.640
أو أنا رحت أشوف صحباتي غيرت جو

00:01:12.740 --> 00:01:15.220
كانوا يهتموا فيه ويحبوه

00:01:15.300 --> 00:01:17.240
ويطلعوه ويمشوه

00:01:17.400 --> 00:01:21.600
يعني العيلة الكبيرة كتير كان إلها دور فعال

00:01:21.680 --> 00:01:25.080
إنه أنا اجتزت هاي المرحلة

00:01:25.280 --> 00:01:26.980
إشي تاني كمان كتير مهم

00:01:27.060 --> 00:01:28.660
وإلي أنا دغري بلشت أدور عليه

00:01:28.720 --> 00:01:30.060
ولقيته الحمدلله

00:01:30.160 --> 00:01:32.400
ولقيته وكان كتير أحلى مما تخيلت

00:01:32.540 --> 00:01:34.060
support group هو

00:01:34.180 --> 00:01:37.560
إلي هو عبارة عن أمهات زيي

00:01:37.720 --> 00:01:43.660
من بيئتي، من مستواي الثقافي والإجتماعي

00:01:43.800 --> 00:01:45.420
إلي بعانوا زيي

00:01:45.600 --> 00:01:48.400
من أطفال عندهم تحديات تطورية

00:01:48.440 --> 00:01:49.360
مش بعانوا يعني

00:01:49.380 --> 00:01:51.760
أو خليني أقول عندهم أطفال

00:01:51.840 --> 00:01:54.160
لإنه هي مش معاناة ع كل حال

00:01:54.300 --> 00:01:58.260
فهدول كمان صرنا كتير صحبة مع بعض

00:01:58.360 --> 00:02:00.960
وبنفهم بعض وبنأيد بعض

00:02:01.040 --> 00:02:04.080
وبنشارك بعض بتجاربنا المختلفة

00:02:04.300 --> 00:02:07.660
فكانوا إلهم كتير الفضل

00:02:07.740 --> 00:02:10.840
بإنه أنا كمان أتخطى هاي المرحلة

00:02:10.900 --> 00:02:12.980
وكمان بحب أشكر

00:02:13.080 --> 00:02:15.660
وأقول إنه كتير ساعدوني المركز

00:02:15.720 --> 00:02:17.080
إلي أنا حطيت فيه يحيى

00:02:17.240 --> 00:02:21.440
إلي كان فيه معلمات كتير فهمانات

00:02:21.540 --> 00:02:24.880
وكتير عارفات شو بيعملوا مع هدول الأطفال

00:02:24.980 --> 00:02:26.180
كتير وقفوا معاي

00:02:26.360 --> 00:02:28.900
وكتير ساعدوني بالبرامج التأهيلية

00:02:28.980 --> 00:02:33.760
وبمختلف الأمور إلي قدرنا إحنا نوصل فيها

00:02:33.880 --> 00:02:35.760
حتى إنه ساعدنا يحيى

00:02:35.840 --> 00:02:40.900
فهدول هم الأساسيات إلي ساعدتني

00:02:41.000 --> 00:02:43.740
في إني أتخطى المرحلة الصعبة

00:02:43.800 --> 00:02:45.460
إلي أنا كنت بمر فيها


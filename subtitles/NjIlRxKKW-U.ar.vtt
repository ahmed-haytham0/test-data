WEBVTT
Kind: captions
Language: ar

00:00:15.460 --> 00:00:16.800
السلام عليكم و رحمة الله

00:00:17.380 --> 00:00:22.140
السياتيكا هو حالة مرضية بيحدث فيها أذية للعصب الوركي أو أحد الأعصاب المشكلة ل إلو

00:00:22.580 --> 00:00:25.680
فبأدي لحدوث ألم أسفل الظهر اللي ممكن ينتشر للساق

00:00:26.560 --> 00:00:32.820
يعتبر السياتيكا الشكاية المرضية الأشيع المسببة للعجز عند الأشخاص بالفئة العمرية بين 25 و 45 سنة

00:00:33.040 --> 00:00:34.820
و اللي بتعتبر الفئة المنتجة بالمجتمع

00:00:35.840 --> 00:00:37.780
بشكل كلاسيكي بتحدث القصة بالشكل التالي

00:00:38.420 --> 00:00:41.860
بيحدث عند المريض ألم أسفل الظهر . وبكون بشكل حاد لامع

00:00:42.140 --> 00:00:44.660
وغالبا ما بينتشر لأحد الطرفين السفليين

00:00:45.080 --> 00:00:49.520
و بيترافق بخدر و نمل و احساس بالحرق غالبا ما يوصفه المريض متل سيخ النار

00:00:50.620 --> 00:00:54.380
براجع المريض الطبيب . و بيقترح الطبيب العلاج الدوائي لفترة معينة

00:00:55.060 --> 00:00:57.120
و لأن الألم بكون شديد و مسبب للعجز

00:00:57.520 --> 00:01:02.240
براج المريض طبيب تاني و تالت . لحتى يقترح عليه طبيب العلاج الجراحي

00:01:02.840 --> 00:01:04.320
و هون بخاف المريض

00:01:04.760 --> 00:01:05.980
و بيلجأ لأي طريقة تانية

00:01:06.720 --> 00:01:09.840
كوي . أعشاب . حجامة . طقطقة للظهر

00:01:10.080 --> 00:01:11.820
المهم أنو ما يعمل العمل الجراحي

00:01:12.760 --> 00:01:17.300
لحتى نتعرف أكتر على السياتيكا و ألم أسفل الظهر . تابعوني حتى نهاية  الحلقة

00:01:24.560 --> 00:01:31.080
عادة ما بيحدث ألم أسفل الظهر عند الأشخاص اللي بتطلب طبيعة عملهم الاجهاد العضلي و حمل الأوزان الثقيلة لفترات طويلة

00:01:31.560 --> 00:01:35.580
كعمال البناء . المزارعين . و الأشخاص اللي بمارسو الرياضة بالنادي الرياضي

00:01:36.240 --> 00:01:39.360
و بيحدث ايضا عند الأشخاص اللي بجلسو لفترات طويلة

00:01:39.720 --> 00:01:42.260
كسائقي السيارات . الموظفين . و الطلاب

00:01:43.060 --> 00:01:46.720
وأيضا بيحدث عند الأشخاص اللي بيوقفو لفترات طويلة كالمدرسين

00:01:52.060 --> 00:01:59.860
يتشكل العمود الفقري من سبع فقرات رقبية . بتدعم الرقبة و تحمل الرأس . وتسمح للرأس بحرية الحركة

00:02:01.980 --> 00:02:06.740
12 فقرة صدرية اللي بتكون متصلة مع الأضلاع و بتشكل القفص الصدري

00:02:08.900 --> 00:02:13.560
5 فقرات قطنية و هي بتشكل القسم الأهم بحمل ثقل الجسم

00:02:15.000 --> 00:02:21.120
5 فقرات عجزية و 4 عصعصية ملتحمين مع بعضهم و بشكلو القسم الخلفي من الحوض

00:02:22.840 --> 00:02:27.400
بين كل فقرة و فقرة في قرص غضروفي . وهو بتشكل من طبقتين

00:02:28.120 --> 00:02:31.400
طبقة خارجية ثخينة بشكل حلقات ليفية

00:02:33.420 --> 00:02:36.980
و طبقة داخلية جيلاتينة اسمها النواة اللبية

00:02:38.580 --> 00:02:41.840
وظيفة القرص الغضروفي هي امتصاص الصدمات

00:02:42.620 --> 00:02:47.560
من خلال النواة الجيلاتينية اللي بتسمح للفقرات بالحركة على بعضها بحرية

00:02:50.000 --> 00:02:55.640
خلف القرص الغضروفي يوجد حلقات عظمية بتشكل قناة على طول العمود الفقري

00:02:57.100 --> 00:03:02.240
بيمشي فيها النخاع الشوكي و اللي بتصدر عنه الأعصاب شوكية المعصبة للجسم

00:03:03.780 --> 00:03:08.200
النخاع الشوكي هو صلة الوصل بين الدماغ و باقي أعضاء الجسم

00:03:09.460 --> 00:03:14.700
يصدر عن النخاع الشوكي جذور عصبية بتمر عبر الفتحات بين الفقرت

00:03:16.140 --> 00:03:21.640
نتيجة للرضوض المتكرر و التقدم بالعمر . بيضعف القرص الغضروفي مع مرور الوقت

00:03:22.080 --> 00:03:28.160
و تتبارز الطبقة الداخلية الجيلاتينية عبر الطبقة الخارجية . و بتأدي لانضغاط العصب المجاور

00:03:28.780 --> 00:03:33.740
و بهي النقطة بيحدث فتق النواة اللبية أو ما يعرف بالديسك لدى الجميع

00:03:39.980 --> 00:03:43.900
بمفهوم الناس الشائع فتق النواة اللبية هو سبب ألم أسفل الظهر

00:03:44.380 --> 00:03:48.700
و لكن فينا نقسم أسباب الم اسفل الظهر و التهاب العصب الوركي الى قسمين

00:03:49.060 --> 00:03:52.720
اسباب متعلقة بالنخاع الشوكي . و اسباب خارج النخاع الشوكي

00:03:55.620 --> 00:03:58.480
اسباب متعلقة بالنخاع الشوكي و بتشتمل على

00:03:58.800 --> 00:04:02.120
1- فتق النواة اللبية أو ما يعرف بالديسك لدى الجميع

00:04:02.420 --> 00:04:09.480
2- تضيق القناة الفقرية . نتيجة رض - امراض عظام تنكسية - او اسباب التهابية كالتهاب المفاصل الرثياني

00:04:09.940 --> 00:04:13.760
3- الانزلاق الغضروفي . نتيجة انزياح الفقرات عن موضعها

00:04:14.200 --> 00:04:20.340
4- التنشؤات . كالأورام - كيسات - خراجات . اللي بتأدي لانضغاط الأعصاب الشوكية

00:04:23.560 --> 00:04:28.380
أسباب خارج النخاع الشوكي و بتأدي لانضغاط العصب الوركي . وتشتمل على

00:04:28.660 --> 00:04:31.040
1- متلازمة العضلة الكمثرية

00:04:31.480 --> 00:04:34.420
العضلة الكمثرية و العصب الوركي قريبين كتير من بعض

00:04:34.780 --> 00:04:41.740
فأي أذية تتعرضلها هي العضلة سواء رض او التهاب او تخريش . رح يأدي لانضغاط العصب الوركي و بالتالي حدوث الألم

00:04:42.480 --> 00:04:48.320
تعتبر هي الحالة من الأسباب الشائعة جدا لحدوث ألم أسفل الظهر . ويتم تشخيصها بنفي الأسباب الثانية

00:04:49.060 --> 00:04:50.820
2- واليت سياتيكا

00:04:51.340 --> 00:04:53.860
كتير أشخاص بحطو الجزدان بجيبة البنطلون الخلفية

00:04:54.340 --> 00:04:58.520
و لما يجلسو بتنضغط العضلات الاليوية وبالتالي بينضغط العصب الوركي

00:04:59.120 --> 00:05:00.320
3- الحمل

00:05:00.900 --> 00:05:05.560
يعتبر ألم أسفل الظهر من الشكايات الشائعة جدا عند النساء خلال فترة الحمل

00:05:05.860 --> 00:05:10.040
نتيجة الزيادة في الوزن و وجود الجنين فبالتالي بينضغط العصب الوركي

00:05:16.820 --> 00:05:23.900
قسم كبير من حالات ألم أسفل الظهر ممكن ان يكون ناجم عن سبب نفسي . و متى ما تم تحسين الناحية النفسية بتختفي الآلام

00:05:24.280 --> 00:05:28.380
النساء و الرجال معرضين لحدوث الم اسفل الظهر بشكل متساوي

00:05:28.880 --> 00:05:34.300
الزيادة في الوزن تؤدي لزيادة نسبة حدوث الم اسفل الظهر و زيادة الأعراض عند بعض الأشخاص

00:05:34.940 --> 00:05:39.660
تشنج العضلات بأدي لقصر العضلة و توترها و بالتالي حدوث الم اسفل الظهر

00:05:40.100 --> 00:05:44.300
السعال و العطاس ممكن انو يحرض حدوث الألم عند بعض الأشخاص

00:05:50.500 --> 00:05:53.960
بالفحص السريري الكلاسيكي بنقوم باجراء علامة لازك

00:05:54.240 --> 00:05:58.780
بيتسطح المريض على ظهره . و بنرفع الساق بشكل ممدود بدون ثني للركبة

00:05:58.980 --> 00:06:01.180
هالشي بادي لتمطط الجذور العصبية

00:06:01.660 --> 00:06:06.080
اذا ظهر الالم بين الدرجة 30 و 70 فهاد بيعني انو الاختبار ايجابي

00:06:06.580 --> 00:06:11.140
تأكيد التشخيص بتم من خلال الصور الشعاعية كالطبقي المحوري و الرنين المغناطيسي

00:06:17.380 --> 00:06:21.360
الزمن الطبيعي لشفاء الانسجة الرخوة هو 6 اسابيع ل 12 اسبوع

00:06:21.760 --> 00:06:25.140
لازم يلتزم المريض بالعلاج و الصبر خلال هي الفترة

00:06:25.620 --> 00:06:28.720
كتير اشخاص ممكن يكون عندهم تمزق قرص غضروفي لا عرضي

00:06:28.840 --> 00:06:33.040
يعني . بالصور الشعاعية في فتق نواة لبية ولكن المريض ما بيشكي من شيء

00:06:33.540 --> 00:06:38.280
من ناحية تانية . مافي علاقة واضحة بين درجة التبار القرصي و شدة الأعراض عند المريض

00:06:38.760 --> 00:06:42.680
يعني . اذا كان الديسك كبير مو شرط انو يكون الأعراض شديدة جدا

00:06:42.880 --> 00:06:48.520
وبالعكس ممكن يكون في ديسك صغير ولكنه ضاغط على بنى عصبية مهمة جدا فبيعمل أعراض شديدة

00:06:55.120 --> 00:06:58.820
الم العصب الوركي بيشفى تلقائيا خلال 3 اسابيع ل 3 اشهر

00:06:59.220 --> 00:07:03.700
ممكن ان نستخدم بعض العلاجات و الادوية لتخفيف الأعراض . و بتتضمن

00:07:03.900 --> 00:07:10.060
1- مضادات الالتهاب اللاستيروئيدية . اللي بتمتاز بتاثيرها المسكن + مضاد الالتهاب و الوذمة

00:07:10.360 --> 00:07:17.560
2- المرخيات العضلية . 3- العلاجات الموضعية و اللصاقات اللي بتعتمد على تخدير المنطقة المتألمة

00:07:18.000 --> 00:07:22.880
4- المسكنات المركزية . كبعض مضادات الاختلاج ومنها الجابابنتين

00:07:23.240 --> 00:07:25.920
5- مضادات الاكتئاب ثلاثية الحلقة

00:07:26.180 --> 00:07:35.360
6- الحقن حول الجافية . اللي بيعتمد على حقن الستيروئيدات القشرية او المخدرات الموضعية ضمن السائل الدماغي الشوكي في المنطقة القطنية

00:07:35.640 --> 00:07:43.240
7- العلاج الفيزيائي . سواء بالأمواج فوق الصوتية - التنبيه الكهربائي - تطبيق الحرارة و البرودة - المساج

00:07:50.060 --> 00:07:54.420
قسم قليل جدا من المرضى اللي بعانو من الم اسفل الظهر بيحتاجو لعمل جراجي

00:07:54.760 --> 00:07:59.880
اللي لازم يكون الخيار في حال ظهرت احد العلامات الحمراء لألم اسفل الظهر . و هي ..

00:08:00.400 --> 00:08:04.520
1- حدوث اضطراب في وظيفة المصرات البولية او الشرجية

00:08:05.040 --> 00:08:09.480
2- عدم تغير مطلق في الالم رغم العلاج لمدة 4 اسابيع

00:08:09.700 --> 00:08:14.020
3- ظهور اعراض حركية  . كهبوط القدم و ضمور العضلات

00:08:20.500 --> 00:08:26.680
ممارسة الرياضة بشكل يومي لمدة 15 دقيقة هي اهم توصية للاشخاص اللي بعانو من الم اسفل الظهر

00:08:27.180 --> 00:08:33.560
تخفيف الوزن -  اتباع قواعد الجلوس الصحية اثناء العمل و الدراسة و قيادة السيارة

00:08:34.280 --> 00:08:40.220
حمل الاشياء بطريقة صحيحة . يعني بننزل نحمل الشيء و بنوقف بدون ما نحني الظهر للأمام

00:08:41.340 --> 00:08:44.860
اخذ قسط من الراحة لمدة 5 دقائق كل ساعة اثناء العمل

00:08:45.200 --> 00:08:50.100
و القيام بتمارين تمطيط للعضلات - ارخاء عضلات . بساعد كثير بالوقاية من الم اسفل الظهر

00:08:50.860 --> 00:08:55.940
النوم بشكل جانبي على الجهة السليمة و وضع مخدة بين الفخذين لتخفيف الانضغاط

00:09:02.140 --> 00:09:07.400
سؤال الحلقة . شو اشيع منطقة بالعمود الفقري اللي بيحدث فيها فتق النواة اللبية

00:09:08.060 --> 00:09:11.980
1- بين الفقرة الصدرية 12 و الفقرة القطنية 1

00:09:12.780 --> 00:09:17.220
2- بين الفقرة القطنية 5 و الفقرة العجزية 1

00:09:17.940 --> 00:09:22.000
3- بين الفقرات العجزية و الفقرات العصعصية

00:09:23.080 --> 00:09:28.560
حطو اجوبتكن بالتعليقات و في شخص رح يربح مشد ظهر طبي . بختاره بالقرعة

00:09:31.440 --> 00:09:36.240
مع الأسف كثير اشخاص ما حسنو يكتبو تعليق و يشتركو بالمسابقة بالمرة الماضية

00:09:37.100 --> 00:09:40.600
و السبب هو خاصية عدم عرض المحتوى الغير مخصص للأطفال

00:09:41.340 --> 00:09:46.820
فيكن تلغو هالخاصية بشكل مؤقت و تشتركو بالمسابقة و بعدها ترجعو تفعلوها

00:09:48.120 --> 00:09:52.000
بتنقرو على صورة حسابكن باليوتيوب و تفتح عندكن هي الصفحة

00:09:54.600 --> 00:09:56.600
بتدخلو على قائمة الاعدادات

00:09:58.980 --> 00:10:02.320
و بعدها بتدخلو على قائمة الاعدادات العامة

00:10:05.460 --> 00:10:10.320
بتفتح عندكم هي الصفحة . بتروحو على خيار تقييد المحتوى . و بتطفوه

00:10:13.180 --> 00:10:15.380
وهيك صرتو بتحسنو تكتبو التعليق

00:10:17.840 --> 00:10:25.920
و بكل بساطة و ايمتى ما بدكن فيكن ترجعو تعملو نفس الخطوات لحتى تفعلو خاصية عدم عرض المحتوى الغير مخصص للأطفال

00:10:29.960 --> 00:10:36.140
بعتذر انو حلقة اليوم كانت طويلة ولكن الموضوع كتير مهم و شائع جدا - و بعاني منو أغلب الناس

00:10:36.740 --> 00:10:41.380
لا تنسو الاشتراك بقناتي و تفعيل زر الجرص ليوصلكن الاشعار بالحلقات الجاية

00:10:41.900 --> 00:10:44.520
شكرا لمتابعتكم . السلام عليكم و رحمة الله


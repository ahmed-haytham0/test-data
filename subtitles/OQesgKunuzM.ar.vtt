WEBVTT
Kind: captions
Language: ar

1
00:00:01.840 --> 00:00:05.720
هنتكلم عن إيجاد أطوال أضلاع المثلث، باستخدام الدوال المثلثية.

2
00:00:06.280 --> 00:00:10.480
وهنشوف إزاي نقدر نوجد أطوال أضلاع المثلث، من خلال مثال.

3
00:00:12.960 --> 00:00:15.080
لو عندنا مثلث بالشكل ده.

4
00:00:17.720 --> 00:00:21.960
المثلث ده اسمه أ ب ج.

5
00:00:23.680 --> 00:00:25.960
مثلث قائم الزاوية عند ب.

6
00:00:31.560 --> 00:00:36.360
وقياس الزاوية أ بتساوي خمسة وعشرين درجة.

7
00:00:37.920 --> 00:00:41.160
ومعطى إن طول أ ب بيساوي اتناشر.

8
00:00:43.680 --> 00:00:47.960
والمطلوب إيجاد طول ب ج، وطول أ ج.

9
00:00:50.640 --> 00:00:55.000
في البداية هنرمز عن طول الضلع ب ج، بالرمز س.

10
00:00:55.800 --> 00:00:59.520
وهنرمز عن طول الضلع أ ج، بالرمز ص.

11
00:01:03.200 --> 00:01:06.960
هنفتكر قوانين الدوال المثلثية المستخدَمة في مثلث قائم الزاوية.

12
00:01:09.960 --> 00:01:16.760
جتا 𝜃 هتساوي المجاور على الوتر.

13
00:01:19.360 --> 00:01:26.040
وَ جا 𝜃 هتساوي المقابل على الوتر.

14
00:01:28.120 --> 00:01:36.240
وَ ظا 𝜃 هتساوي المقابل على المجاور.

15
00:01:38.960 --> 00:01:45.720
أول حاجة عايزين نوجد قيمة س، أو طول الضلع ب ج.

16
00:01:48.640 --> 00:01:53.520
في البداية هنلاقي إن الوتر، اللي هو أ ج، غير معلوم.

17
00:01:54.240 --> 00:01:59.560
يبقى مش هنقدر نستخدم الدالة المثلثية جتا 𝜃، ولا نقدر نستخدم الدالة المثلثية جا 𝜃.

18
00:02:00.160 --> 00:02:02.280
يبقى هنستخدم الدالة المثلثية ظا 𝜃.

19
00:02:03.240 --> 00:02:10.880
وبما إن قياس الزاوية الوحيدة المعلومة عندنا، هي قياس الزاوية أ، اللي هي خمسة وعشرين درجة.

20
00:02:11.360 --> 00:02:18.720
يبقى هنقول إن ظا خمسة وعشرين درجة هتساوي المقابل على المجاور.

21
00:02:19.320 --> 00:02:22.400
المقابل للزاوية هو س.

22
00:02:24.240 --> 00:02:28.160
والمجاور للزاوية هو الضلع المعلوم، اللي هو باتناشر.

23
00:02:29.120 --> 00:02:31.560
يبقى ظا خمسة وعشرين درجة هيساوي س على اتناشر.

24
00:02:33.640 --> 00:02:36.400
هنضرب الطرفين في اتناشر.

25
00:02:40.040 --> 00:02:46.280
هيكون اتناشر في ظا خمسة وعشرين درجة هيساوي س.

26
00:02:48.720 --> 00:02:59.200
وباستخدام الآلة الحاسبة، نقدر نقول إن س تقريبًا هتساوي خمسة وخمسمية ستة وتسعين من ألف.

27
00:03:00.400 --> 00:03:05.400
وبالتالي قدرنا نوجد قيمة س، أو طول الضلع ب ج.

28
00:03:05.840 --> 00:03:11.000
اللي هو تقريبًا بيساوي خمسة وخمسمية ستة وتسعين من ألف.

29
00:03:13.040 --> 00:03:16.160
تاني خطوة عايزين نوجد ص، أو طول الضلع أ ج.

30
00:03:18.840 --> 00:03:29.680
نقدر نستخدم الدالة المثلثية جتا؛ عشان هتكون جتا خمسة وعشرين درجة هتساوي المجاور على الوتر.

31
00:03:29.960 --> 00:03:34.080
المجاور اللي هو اتناشر، على الوتر اللي هو ص.

32
00:03:37.320 --> 00:03:50.760
وبِضَرب الطرفين في ص، يعني ص في جتا خمسة وعشرين درجة هتساوي اتناشر.

33
00:03:53.360 --> 00:04:07.880
وبقسمة الطرفين على جتا خمسة وعشرين درجة، هيكون عندنا ص بتساوي اتناشر على جتا خمسة وعشرين درجة.

34
00:04:09.200 --> 00:04:16.960
وباستخدام الآلة الحاسبة، هنلاقي إن ص تقريبًا هتساوي تلتاشر واتنين من عشرة.

35
00:04:18.840 --> 00:04:22.840
يبقى كده قدرنا نوجد قيمة ص، أو طول الضلع أ ج.

36
00:04:23.520 --> 00:04:27.480
كان تقريبًا بيساوي تلتاشر واتنين من عشرة.

37
00:04:29.680 --> 00:04:35.680
يبقى إحنا كده عرفنا إزاي نقدر نوجد أطوال أضلاع أيّ مثلث، باستخدام الدوال المثلثية.

38
00:04:36.080 --> 00:04:39.120
بشرط إن المثلث يكون مثلث قائم الزاوية.


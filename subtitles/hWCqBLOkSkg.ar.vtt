WEBVTT
Kind: captions
Language: ar

00:00:00.140 --> 00:00:03.200
هتغير حياتك مع أسلوب فى رمضان

00:00:03.340 --> 00:00:06.880
أهلا بيكم في الحلقة رقم ٢٠ من برنامج أسلوب في رمضان

00:00:06.880 --> 00:00:14.060
وحلقتنا بعنوان: الحفلة
في الحلقة رقم ١٤… أنا أخدتكوا معايا نعمل شوبينج في السوبر ماركت

00:00:14.060 --> 00:00:21.520
النهاردة بقى أنا عندي حفلة… وعزماكوا تيجوا معايا
كله يلبس ويتشيك, أصحابي لازم يشرفوني

00:00:21.520 --> 00:00:31.720
ييييي… دا أنا هقابل مديحة في الحفلة… أستغفر الله العظيم يا رب… مش بتنزلي من زووووور

00:00:31.720 --> 00:00:38.980
إيه ده… هي مش دي مديحة… اللي لسه جايبه ليكي هدية… بمناسبة عيد ميلادك ال ٧٠ … و مجمعة أصحابك كلهم يوميها علشان يحتفلوا بيكي

00:00:38.980 --> 00:00:43.220
هي دي مش مديحة اللي كانت صاحبتك من أيام الكلية

00:00:43.220 --> 00:00:47.760
مش هي مديحة
أيو سمعت سمعت… هي مديحة

00:00:47.760 --> 00:00:56.580
بس آخر مرة… سلمت عليا بطريقة مش لطيفة خالص
عطيتني خدها الشمال قبل خدها اليمين كده… سلمت عليا بألاطه … وماقامتش تقف ترحب بيا

00:00:56.580 --> 00:01:03.780
خلي بالك من عقلك الباطن
عقلك الباطن بيخليكي لما تركزي على حاجة معينة, بتلغي كل اللي قبلها

00:01:03.780 --> 00:01:08.580
يعني لما ركزتي على مديحة بطريقة سلبية, في آخر مقابلة ليكي معاها

00:01:08.580 --> 00:01:13.100
لغيتي كل الحاجات الحلوة, اللي مديحة عملتها معاكي قبل كده

00:01:13.100 --> 00:01:22.740
لأه… وكمان عقلك الباطن … عمملك الطاقة السلبية دي بدرجة, تخليكي تحسي إن صاحبتك دي, طول عمرها وحشة معاكي

00:01:22.740 --> 00:01:25.740
عقلك الباطن بيفكرك دايما بآخر تجربة

00:01:25.740 --> 00:01:31.300
خلي عندك إدراك المرة اللي جاية… لما يكون عندك خلاف مع أي شخص
الأستاذ جووووزك… وحتى مامتك وأقرب الناس ليكي… …

00:01:31.300 --> 00:01:39.560
خلي عندك إدراك, وماتخليش عقلك الباطن يضحك عليكي ويعمملك إن الشخص وحش
نتيجة آخر تجربة سلبية مريتي بيها معاه

00:01:39.560 --> 00:01:43.620
يالا بينا… التكتوك جه… علشان ما نتأخرش على الحفلة

00:01:43.620 --> 00:01:47.260
OMG
إيه تاني مش هاروح الحفلة معاكوا… 
ليه بس؟

00:01:47.260 --> 00:01:55.040
أصلي هقابل عزت ...مين عزت ده كمان؟
عزت ده مديري في الشغل
على طول متعصب… مش بعرف أتعامل معاه خالص

00:01:55.040 --> 00:02:02.340
ممكن نضطر نتعامل في حياتنا مع أشخاص… حاديين و عصبييييييين
سواء كان حد من قرايبك, أو مديرك في الشغل مثلا

00:02:02.340 --> 00:02:10.640
علشان نقدر نتواصل مع الأشخاص اللي من النوع ده, لازم ما نقاومهومش وهما بيتعصبوا, أو و هما متمسكين ومتعصبين لرأيهم

00:02:10.640 --> 00:02:15.000
لأنهم هايقاوموك أكتر
هاتعند معاهم, هايعندوا معاك أكتر

00:02:15.000 --> 00:02:22.460
من الذكاء إنك تمشي مع طاقتهم القوية دي… وماتقومهاش
لازم تكون مرن علشان تقدر تكسب اللي أدامك

00:02:22.460 --> 00:02:24.580
وتتواصل معاه بطريقة ناجحة

00:02:24.580 --> 00:02:29.980
وإذا النتايج ماكانتش ناجحة, يبقى إنت محتاج تغير طريقتك وأسلوبك

00:02:30.040 --> 00:02:34.080
إكتشف شخصية اللي أدامك
وإتعامل معاه على أساس شخصيته

00:02:34.080 --> 00:02:41.500
وقبل ما تكتشف شخصيات الناس… إكتشف نفسك أولا
وإتعلم إزاي تتعامل مع نفسك صح… وتصلح منها

00:02:41.500 --> 00:02:47.240
أنا عارفة طبعا إنك هاتقولي على نفسك… بتتعصب بس قلبك طيب
زيك زي أي واحد في الدنيا…

00:02:47.240 --> 00:02:53.640
كويس أوي إنك إكتشفت نفسك
خلي بقى عندك إدراك… وصلح من نفسك… وصلح من أسلوبك مع الناس

00:02:53.640 --> 00:03:03.200
دايما تاخد بالك إنك ترحب بالناس اللي تقابلهم, وتديهم إنتباه وتسمعهم لما يوجهلوك كلام, وحسس الناس بأهميتهم عندك

00:03:03.200 --> 00:03:11.720
فن التواصل مع الآخرين, ده فن بنتعلمه
مادة أساسية في الحياة, لازم ندرسها, مافيش فيها نجاح ولا سقوط

00:03:11.720 --> 00:03:19.460
إتعلم تتعامل مع الأشخاص المختلفة
الشخص الحساس, أو العصبي, الشخص المعتز بنفسه… والسيكوباتي

00:03:19.460 --> 00:03:23.900
خليك مر ن

00:03:23.900 --> 00:03:37.800
دايما بنسعى إننا نغير من صفات وسلوكيات الأشخاص اللي حوالينا, وعمرنا ما بنحاول إحنا اللي نغير طريقتنا ونغير سلوكنا علشان نحصل على النتيجة اللي إحنا عايزينها

00:03:37.800 --> 00:03:40.880
ونتواصل مع الناس صح

00:03:40.880 --> 00:03:47.360
واجب النهاردة
١- إختار حد تعرفه, مش عارف تتعامل معاه, وحاول إنك تكتشف شخصيته

00:03:47.360 --> 00:03:52.380
وتغير إنت من طريقتك وسلوكك معاه
طبق عليه فن المرونة في المعاملة

00:03:52.380 --> 00:03:57.580
٢ – إكتبلنا في كومنت, إيه أكتر الشخصيات اللي بتلاقي صعوبة في إنك تتعامل معاها

00:03:57.580 --> 00:04:03.660
إعمل شير للحلقة, ومنشن لكل أصحابك… يمكن… حد فيهم يتعلم إزاي يتعامل معاك

00:04:03.660 --> 00:04:06.480
الحفلة خلصت… ورمضان كريم


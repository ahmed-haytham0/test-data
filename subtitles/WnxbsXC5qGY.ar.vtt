WEBVTT
Kind: captions
Language: ar

00:00:02.200 --> 00:00:03.800
ضرب الأعداد الكسرية.

00:00:06.320 --> 00:00:08.840
هنتكلم عن ضرب الأعداد الكسرية.

00:00:09.200 --> 00:00:13.760
يعني عايزين نتعلم إزاي نضرب عدد كسري في عدد كسري آخر.

00:00:14.600 --> 00:00:19.400
بس في البداية عايزين نعرف يعني إيه أعداد كسرية، أو يعني إيه عدد كسري.

00:00:20.200 --> 00:00:32.480
معنى كلمة عدد كسري، يعني عدد مكوّن من عدد صحيح وكسر؛ زيّ واحد وأربعة على خمسة، وزيّ ستة وواحد على تلاتة مثلًا.

00:00:33.280 --> 00:00:39.200
الأعداد دي بنسمّيها أعداد كسرية؛ عشان أعداد مكوّنة من عدد صحيح وكسر.

00:00:40.600 --> 00:00:45.080
عايزين نتعلم إزاي نضرب عدد كسري في عدد كسري آخر.

00:00:48.440 --> 00:00:55.000
عشان نعرف نضرب عدد كسري في عدد كسري آخر، لازم نحوّل العدد الكسري إلى كسر مركب.

00:00:55.720 --> 00:00:56.800
يعني إيه كسر مركب؟

00:00:57.000 --> 00:01:00.080
يعني كسر متكوّن من بسط ومقام.

00:01:00.720 --> 00:01:03.520
وفي الحالة دي البسط هيبقى أكبر من المقام.

00:01:04.360 --> 00:01:07.120
هنحوّل إزاي العدد الكسري إلى كسر مركب؟

00:01:08.080 --> 00:01:14.040
أول حاجة عايزين نحوّل واحد وأربعة على خمسة إلى كسر مركب.

00:01:14.960 --> 00:01:18.240
أول حاجة هننزّل المقام زيّ ما هو، هيبقى خمسة.

00:01:19.160 --> 00:01:21.360
عايزين نحسب قيمة البسط، بنعمل إيه؟

00:01:22.040 --> 00:01:26.080
بنضرب العدد الصحيح في المقام، واحد في خمسة بخمسة.

00:01:26.480 --> 00:01:30.640
بعد كده نجمع الناتج على البسط، خمسة زائد أربعة، تسعة.

00:01:31.800 --> 00:01:32.760
يبقى هنكتب في البسط تسعة.

00:01:34.000 --> 00:01:36.040
علامة الضرب هننزّلها زي ما هي.

00:01:36.480 --> 00:01:43.400
عايزين نحوّل ستة وواحد على تلاتة إلى كسر مركب، يبقى هننزل المقام زي ما هو تلاتة.

00:01:43.920 --> 00:01:50.440
عشان نحسب البسط، هنضرب العدد الصحيح في المقام، ستة في تلاتة بتمنتاشر.

00:01:50.840 --> 00:01:56.080
بعد كده نجمع الناتج على البسط، تمنتاشر زائد واحد، تسعتاشر.

00:01:57.560 --> 00:02:05.640
يبقى في الحالة دي عايزين نضرب تسعة على خمسة، في تسعتاشر على تلاتة، وعايزين نحسب الناتج.

00:02:07.840 --> 00:02:10.440
هنلاحظ إن قبل عملية الضرب، ممكن نختصر.

00:02:11.320 --> 00:02:15.000
ممكن نختصر تسعة على التلاتة، فيها التلاتة.

00:02:15.480 --> 00:02:17.480
وتلاتة على التلاتة، فيها الواحد.

00:02:18.240 --> 00:02:19.280
بعد كده نبدأ نضرب.

00:02:20.120 --> 00:02:25.200
هيبقى عندنا في البسط تلاتة وتسعتاشر.

00:02:25.200 --> 00:02:28.160
وعندنا في المقام خمسة وواحد.

00:02:28.720 --> 00:02:32.760
في حالة ضرب كسر في كسر آخر، هنضرب البسط في البسط، ونكتبه في البسط.

00:02:33.640 --> 00:02:38.360
هيبقى عندنا في البسط تلاتة في تسعتاشر.

00:02:38.960 --> 00:02:41.000
وهنضرب المقام في المقام، وهنكتبه في المقام.

00:02:41.600 --> 00:02:44.160
هيبقى في المقام خمسة في واحد.

00:02:45.320 --> 00:02:53.680
هنبدأ نضرب، هيساوي … في البسط تلاتة في تسعتاشر بسبعة وخمسين، وفي المقام خمسة في واحد بخمسة.

00:02:57.840 --> 00:03:03.960
هنلاحظ إن حاصل الضرب عبارة عن كسر مركب، يعني البسط أكبر من المقام.

00:03:04.600 --> 00:03:07.320
عايزين نحوّل الكسر المركب إلى عدد كسري.

00:03:08.080 --> 00:03:09.720
هنبدأ نقسم قسمة مطوّلة.

00:03:11.360 --> 00:03:13.800
هنقسم سبعة وخمسين على خمسة.

00:03:14.520 --> 00:03:17.040
هناخد أول عدد ناحية الشمال، ونبدأ نقسم.

00:03:17.720 --> 00:03:20.240
خمسة على خمسة فيها الواحد، هنكتب واحد فوق.

00:03:20.480 --> 00:03:24.760
بعد كده نضرب واحد في خمسة بخمسة، هنكتبها تحت الخمسة.

00:03:25.240 --> 00:03:25.600
ونبدأ نطرح.

00:03:26.440 --> 00:03:28.160
خمسة ناقص خمسة بصفر.

00:03:28.960 --> 00:03:31.320
هننزّل العدد اللي بعد كده، وهو السبعة.

00:03:32.120 --> 00:03:33.640
سبعة على الخمسة فيها الكام؟

00:03:34.880 --> 00:03:39.880
أقرب عدد نضربه في خمسة ويدّينا سبعة، أو عدد أقل من السبعة، هو الواحد.

00:03:40.400 --> 00:03:44.600
يبقى واحد في خمسة بخمسة، نكتبها تحت السبعة، ونبدأ نطرح.

00:03:46.640 --> 00:03:49.040
سبعة ناقص خمسة باتنين.

00:03:50.080 --> 00:03:56.840
هيبقى الكسر هو أو العدد هو: حداشر عدد صحيح، واتنين على خمسة.

00:03:57.600 --> 00:04:05.040
يبقى كده قدرنا نحوّل الكسر المركب إلى عدد كسري؛ يعني عدد مكوّن من عدد صحيح وكسر.

00:04:05.960 --> 00:04:10.920
وبكده اتكلمنا عن ضرب الأعداد الكسرية، وفهمنا يعني إيه عدد كسري.


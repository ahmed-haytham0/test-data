WEBVTT
Kind: captions
Language: ar

00:00:03.360 --> 00:00:05.980
بس قولي لي، كيف هيك صار معك؟

00:00:07.760 --> 00:00:13.860
مش عارفة، هداك اليوم كان يزن عنده امتحان قبلي بالظبط بالظبط

00:00:14.360 --> 00:00:17.600
وتأخر بتسليمه و بس خلص بديت على طول

00:00:17.980 --> 00:00:19.940
يعني إنتي عملتي سبميت؟

00:00:20.760 --> 00:00:23.600
آه، بس كثير كنت ملخومة

00:00:23.740 --> 00:00:26.580
طب إنتي بعثتي للمس؟ سألتيها؟

00:00:27.260 --> 00:00:29.940
آه آه بعثت لها الصبح وبستناها ترد

00:00:30.400 --> 00:00:33.080
معقول آخذ صفر بامتحان نهاية السنة؟

00:00:33.260 --> 00:00:37.260
حكت معي المس هلأ وبتقول إنك كثير متأخرة بتسليم الامتحان

00:00:37.360 --> 00:00:39.880
واتطرت ما تحط علامة على الشهادة

00:00:40.040 --> 00:00:43.320
شو؟ كيف يعني؟ كل هذا لأني تأخرت؟

00:00:43.460 --> 00:00:47.780
شو شو ذنبي أنا؟ يزن كان عنده امتحان وما عنا غير كومبيوتر واحد

00:00:48.180 --> 00:00:51.440
يعني دراسة كل الفصل راحت على الفاضي؟

00:00:51.660 --> 00:00:54.340
ومعدلي، معدلي شو رح يصير فيو؟

00:00:54.560 --> 00:00:58.880
ما تقلقي ماما، أنا رح أحاول أتواصل مع المديرة وأشوف شو منقدر نعمل

00:00:59.140 --> 00:01:01.140
رنا ولا يهمك أكيد في حل

00:01:04.960 --> 00:01:07.240
سالي شوفتي طابتي القدم؟

00:01:07.440 --> 00:01:11.120
سند، مش شايفني منهمكة في الكتابة؟ زحلق

00:01:11.380 --> 00:01:13.920
أعتذر على مقاطعة شيكسبير

00:01:14.200 --> 00:01:16.180
يييي ما أزنخك

00:01:16.400 --> 00:01:20.620
عم بكتب إشي كثير مهم مقال يحاكي مشاكل العصر

00:01:20.760 --> 00:01:23.140
عم بكتب عن الدراسة عن بعد

00:01:23.240 --> 00:01:27.900
الدراسة عن بعد؟ إنتي شو مفكرة حالك؟ معلمة ولا خبيرة نفسية؟

00:01:28.060 --> 00:01:31.100
سند إطلع وسكر الباب وراك

00:01:31.220 --> 00:01:33.320
طيب جاوبيني، شوفتي الطابة؟

00:01:33.440 --> 00:01:35.600
ماما شوفي سند

00:01:35.800 --> 00:01:37.340
طالع طالع

00:01:37.540 --> 00:01:42.800
أين كنا؟ أها، نعم، معالجة ثغرات التعليم عن بعد

00:01:42.880 --> 00:01:44.300
شو في؟ شو في سالي؟

00:01:44.460 --> 00:01:47.920
سند عم بيزعجني وأنا عم بكتب مقال مهم كثير

00:01:48.080 --> 00:01:49.860
رح يساعد رنا بمشكلتها

00:01:50.100 --> 00:01:51.600
أحلا كاتبة في العالم

00:01:51.820 --> 00:01:55.980
أنا رايحة أعمل لك إشي زاكي بس تخلصي إبعتي لي المقال عشان أقرأه

00:01:56.120 --> 00:01:58.580
أديش بتدفعي؟ هاهاهاها

00:01:58.960 --> 00:02:00.180
شكراً سالي

00:02:00.980 --> 00:02:03.640
بس بصراحة ما أظن رح يعمل فرق

00:02:03.840 --> 00:02:06.680
رح تشوفي رح أنزله على صفحة المدرسة

00:02:06.860 --> 00:02:09.980
وأكيد المديرة رح تقرأه وتتجاوب معه كمان

00:02:10.240 --> 00:02:14.220
سالي الكل بيعرف إنك صاحبتي وما رح يسمعولك

00:02:14.700 --> 00:02:17.180
أصلاً هلأ بيطلعوا لك مليون غلطة

00:02:17.640 --> 00:02:21.480
مليون؟ كل المقال ٥٠٠ كلمة حرام عليكي

00:02:22.080 --> 00:02:24.580
شكراً، بس عنجد ما تغلبي حالك

00:02:24.780 --> 00:02:26.940
رح أبعته اليوم وخلينا نشوف

00:02:27.460 --> 00:02:31.420
سالي المقال مش معقول كثير متزن

00:02:31.660 --> 00:02:34.620
وفي نقاط كثير حلوة لتحسين التعليم عن بعد

00:02:34.880 --> 00:02:37.920
ماما ما تغلبي حالك المقال انرفض

00:02:38.160 --> 00:02:41.080
شو؟ عنجد؟ ليش؟

00:02:41.320 --> 00:02:44.440
مين هذا اللي رفض لك المقال؟ بس أعطيني اسمه

00:02:44.680 --> 00:02:45.540
ما بعرف

00:02:46.100 --> 00:02:48.940
يمكن زي ما قال سند أنا مش مختصة بالموضوع

00:02:49.220 --> 00:02:52.180
وزي ما قالت رنا المقال ما رح يعمل فرق أصلاً

00:02:52.280 --> 00:02:53.880
خلص بطلت بدي أكتب

00:02:54.260 --> 00:02:56.400
لا يا بابا، كيف مش مختصة؟

00:02:56.700 --> 00:03:00.780
هذا الموضوع بخصك ونص كطالبة جربت التعليم الإلكتروني

00:03:01.060 --> 00:03:02.760
ورأيك لازم تحكيه

00:03:03.040 --> 00:03:04.220
معه حق أبوكي

00:03:04.840 --> 00:03:07.520
شو رأيك نزبط عليه ونبعته للجريدة

00:03:07.840 --> 00:03:12.280
سمعت إنه عم بيشجعوا الشباب على كتابة مواضيع مثل هيك، شو رأيك؟

00:03:12.720 --> 00:03:17.240
ماما، إذا المدرسة ما قبلته، الجريدة بدها تقبله يعني؟

00:03:17.500 --> 00:03:21.900
سالي إنتي موهوبة بالكتابة وحابة تساعدي رنا، صح؟

00:03:22.200 --> 00:03:26.040
مش بس رنا، أنا حابة أساعد كل الطلاب اللي عم بيدرسوا عن بعد

00:03:26.380 --> 00:03:28.700
طيب خلينا نجرب، شو رح نخسر؟

00:03:29.120 --> 00:03:31.020
أوكي موافقة

00:03:31.400 --> 00:03:35.060
سالي ماما حتى لو رفضوه الجريدة مش مهم

00:03:35.420 --> 00:03:38.760
إنتي موهوبة بالكتابة ما تتفشلي أبداً

00:03:38.960 --> 00:03:44.000
وتذكري دايماً إنو قيمتك أكبر من الأشياء اللي بتعمليها، اتفقنا؟

00:03:44.240 --> 00:03:45.060
اتفقنا

00:03:49.420 --> 00:03:49.980
ألو؟

00:03:50.080 --> 00:03:50.660
مرحبا

00:03:50.820 --> 00:03:52.240
أهلاً، مين معي؟

00:03:52.420 --> 00:03:53.700
ممكن أحكي مع سالي؟

00:03:53.820 --> 00:03:54.940
تفضل أنا سالي

00:03:55.280 --> 00:03:57.080
سالي أنا اسمي عبدالله

00:03:57.400 --> 00:04:01.340
محرر الجريدة اللي بعثتي بها المقال وأنا قرأت المقال

00:04:01.460 --> 00:04:04.400
بصراحة حلو جداً بس بدو تعديل

00:04:04.600 --> 00:04:05.980
أوكي شكراً عمو

00:04:06.160 --> 00:04:08.940
بس إحنا شوفنا فيكي قدرات رائعة

00:04:09.040 --> 00:04:12.400
وحابين تيجي تتدربي عنا شهر بالجريدة

00:04:12.600 --> 00:04:17.800
وأول إشي رح تعمليه إنك رح تزبطي المقال مع أحد الزميلات المختصين

00:04:17.900 --> 00:04:22.380
عشان ننشره في الجريدة، بصراحة أفكاره كثير قيمة

00:04:22.680 --> 00:04:27.080
وخصوصاً المبادرة اللي اقترحتيها عن تصليح الكمبيوترات القديمة

00:04:27.260 --> 00:04:28.900
وتوزيعها على الطلاب

00:04:29.200 --> 00:04:32.060
عنجد؟ شكراً شكراً كثير

00:04:32.360 --> 00:04:33.880
يعني بقدر أداوم بكرة؟

00:04:34.180 --> 00:04:39.380
هاهاهاها بكرة؟ شو؟ شكلك مستعجلة

00:04:39.460 --> 00:04:42.460
آه لأ بس بصراحة حابة المقال ينزل بسرعة

00:04:42.600 --> 00:04:44.740
خلص منستناكي بكرة

00:04:44.960 --> 00:04:47.740
ممكن أحكي مع أهلك وأرتب التفاصيل معهم؟

00:04:48.000 --> 00:04:48.960
ماما!

00:04:49.300 --> 00:04:54.040
يا جماعة حاب أخبركم إنو هلأ إجاني تيلفون من المدير العام

00:04:54.260 --> 00:04:57.640
لشركة الكمبيوتر بناء على مقال سالي

00:04:57.940 --> 00:05:01.960
قرر التبرع بمية جهاز كمبيوتر للمدارس

00:05:02.060 --> 00:05:03.860
عشان التعليم عن بعد

00:05:06.700 --> 00:05:09.700
إذا عندكم حلم أو فكرة تمسكوا فيها

00:05:10.020 --> 00:05:14.740
وإذا فشلتوا أول مرة ما تستسلموا استمروا واشتغلوا عليها

00:05:14.960 --> 00:05:17.120
طوروها منيح لحد ما تزبط

00:05:17.680 --> 00:05:21.840
وإنتوا كأهل لازم تشجعوا ولادكم دايماً إنو ما يستسلموا

00:05:22.160 --> 00:05:27.240
ولاقوا طرق تساعدوهم فيها حتى يحققوا أحلامهم ويطوروا قدراتهم


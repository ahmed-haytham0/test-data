WEBVTT
Kind: captions
Language: ar

1
00:00:03.160 --> 00:00:11.120
في الفيديو ده هنتكلم على إيجاد الدوال المثلثية في المثلث القائم الزاوية، بمعلومية دالة مثلثية واحدة.

2
00:00:13.440 --> 00:00:24.000
في حساب المثلثات، اللي هو بيبقى دراسة العلاقة بين زوايا المثلث وأضلاعه، بتقارِن النسبة المثلثية بين طولي ضلعين في المثلث القائم الزاوية.

3
00:00:24.400 --> 00:00:29.200
لكن الدالة المثلثية بتُعرَّف من خلال نسبة مثلثية.

4
00:00:29.520 --> 00:00:38.920
وبنسميهم عندنا ست دوال مثلثية، اللي همّ بيبقوا جا 𝜃، وجتا 𝜃، وظا 𝜃.

5
00:00:39.160 --> 00:00:42.200
والمقلوب اللي هو قا 𝜃، وقتا 𝜃، وظتا 𝜃.

6
00:00:42.200 --> 00:00:48.240
في الفيديو ده هنعرف إزاي يكون عندنا دالة مثلثية واحدة.

7
00:00:49.400 --> 00:00:56.120
وإزاي نحسب قِيَم الدوال المثلثية اللي باقية في مثلث قائم الزاوية.

8
00:00:58.200 --> 00:01:14.480
دي القوانين اللي بنحسب منها الدوال المثلثية، اللي هي عبارة عن نسب مثلثية ما بين أطوال أضلاع المثلث القائم الزاوية، جا 𝜃، وجتا 𝜃، وظا 𝜃، وقتا 𝜃، وقا 𝜃، وظتا 𝜃.

9
00:01:15.200 --> 00:01:17.320
هنا الـ قتا 𝜃 دي مقلوب الـ جا.

10
00:01:18.200 --> 00:01:20.040
يعني واحد على جا 𝜃.

11
00:01:20.280 --> 00:01:23.920
الـ قا 𝜃 مقلوب الـ جتا، اللي هي واحد على جتا 𝜃.

12
00:01:23.920 --> 00:01:29.400
الـ ظتا 𝜃 هي مقلوب الـ ظا، اللي هو واحد على ظا 𝜃.

13
00:01:30.160 --> 00:01:37.360
دي علشان نسب مثلثية فبنبقى مش مرتبطين بأطوال الأضلاع للمثلثات.

14
00:01:37.360 --> 00:01:40.840
إحنا بنحتاج بس النسبة ما بين طولي ضلعين.

15
00:01:42.200 --> 00:01:47.840
مجال أي دالة مثلثية هو مجموع قياسات الزوايا الحادة 𝜃 في المثلث القائم الزاوية.

16
00:01:48.680 --> 00:01:58.600
لذا فإن قيم الدوال المثلثية بتعتمد على قياسات الزوايا الحادة، وليس على أطوال أضلاع المثلث القائم الزاوية.

17
00:01:58.880 --> 00:02:06.240
أي أن قيم الدوال المثلثية للزاوية الحادة ستبقى كما هي مهما اختلفت أضلاع المثلث.

18
00:02:07.800 --> 00:02:17.640
في المثلثين أ ب ج وَ أ ب شرطة ج شرطة، الـ جا 𝜃 في المثلث الأولاني عبارة عن ب ج على أ ج، اللي هو المقابل على الوتر.

19
00:02:17.840 --> 00:02:23.760
وَ جا 𝜃 في المثلث التاني عبارة عن ب شرطة ج شرطة على أ ج شرطة.

20
00:02:24.680 --> 00:02:30.600
عايزين فعلًا نتأكد إن الـ جا 𝜃 في المثلثين هي هيّاها.

21
00:02:30.920 --> 00:02:37.440
يعني ده المفروض إن هو هيساوي ده، بغَضّ النظر عن أطوال أضلاع المثلث.

22
00:02:37.440 --> 00:02:47.760
بما إن المثلثين أ ب ج والمثلث أ ب شرطة ج شرطة متشابهين؛ لأنهمّ بيتشاركوا في الزاوية 𝜃، وهمّ مثلثين قائما الزاوية.

23
00:02:48.800 --> 00:02:56.560
يبقى المثلثان المتشابهان دول هيبقى نِسَب أطوال أضلاع المتناظرة بتاعتهم متساوية.

24
00:02:56.560 --> 00:03:03.080
يعني الـ ب ج على الـ أ ج بيساوي ب شرطة ج شرطة على أ ج شرطة.

25
00:03:03.360 --> 00:03:07.800
إذن الـ جا 𝜃 لها نفس القيمة بغَضّ النظر عن المثلث المُستخدَم.

26
00:03:07.800 --> 00:03:17.240
حيث أن قيم الدوال المثلثية ثابتة لكل زاوية، ولا تعتمد على أطوال أضلاع المثلث القائم الزاوية.

27
00:03:18.320 --> 00:03:24.760
يبقى لمّا بيطلب مننا الدوال المثلثية، مش بنبقى محتاجين نعرف طول الضلع كام بالظبط.

28
00:03:24.760 --> 00:03:29.440
المهم عندنا نعرف النِّسَب ما بين أطوال أضلاع المثلث.

29
00:03:29.440 --> 00:03:32.360
وهي دي اللي بتدّيلنا الدوال المثلثية.

30
00:03:33.760 --> 00:03:38.080
يعني في المثال ده إذا كان جتا 𝜃 بتساوي اتنين على خمسة.

31
00:03:38.360 --> 00:03:42.680
اوجد قيم الدوال المثلثية الخمس الباقية للزاوية الحادة 𝜃.

32
00:03:42.920 --> 00:03:56.920
هنتكلم على خطوات ثابتة للحل، وهنحل بيها جميع المسائل اللي بيبقى فيها دالة مثلثية مدّيلنا قيمتها، وطالب باقي الدوال المثلثية.

33
00:03:57.920 --> 00:04:03.320
أول خطوة عندنا هي رسم مثلث قائم الزاوية، وتوضيح الزاوية 𝜃 على الرسم.

34
00:04:04.560 --> 00:04:16.560
المثلث قدامنا هو بيقول جتا 𝜃 يساوي اتنين على خمسة؛ يعني المجاور قيمته اتنين، والوتر قيمته خمسة، ودي الزاوية 𝜃.

35
00:04:18.200 --> 00:04:22.440
تاني خطوة عندنا هي استخدام نظرية فيثاغورس لإيجاد الضلع المجهول.

36
00:04:22.440 --> 00:04:31.840
هنا لو قلنا إن قيمة الضلع المجاور اتنين، والوتر خمسة.

37
00:04:31.840 --> 00:04:41.880
فإحنا نقدر نحسب قيمة الضلع التالت، اللي هي هتساوي … اللي هو هنا بالنسبة للزاوية 𝜃 هنسميه المقابل.

38
00:04:42.880 --> 00:04:53.360
يساوي الجذر التربيعي للوتر تربيع ناقص المجاور تربيع.

39
00:04:53.720 --> 00:05:02.240
يعني هيساوي الجذر التربيعي خمسة تربيع ناقص اتنين تربيع، اللي هي هتساوي جذر واحد وعشرين.

40
00:05:03.200 --> 00:05:07.080
يعني كده المقابل قيمته الجذر التربيعي للواحد وعشرين.

41
00:05:07.920 --> 00:05:11.840
تالت خطوة اوجد قيم الدوال المثلثية الخمس المجهولة.

42
00:05:12.600 --> 00:05:17.440
يبقى عايزين نحسب الـ جا 𝜃.

43
00:05:17.680 --> 00:05:19.280
والـ ظا 𝜃.

44
00:05:20.240 --> 00:05:25.120
ومقلوب الـ جتا 𝜃 هو مدّيلنا الـ جتا 𝜃 مقلوبها هيبقى الـ قا 𝜃.

45
00:05:26.000 --> 00:05:29.440
ومقلوب الـ جا 𝜃 هيبقى الـ قتا 𝜃.

46
00:05:30.200 --> 00:05:32.120
ومقلوب الـ ظا 𝜃 اللي هو ظتا 𝜃.

47
00:05:32.680 --> 00:05:47.480
الـ جا 𝜃 عبارة عن المقابل على الوتر، يعني المقابل حسبنا قيمته اللي هي الجذر التربيعي للواحد وعشرين، على الوتر قيمته خمسة.

48
00:05:47.720 --> 00:05:54.600
الـ ظا 𝜃 اللي هي المقابل على المجاور.

49
00:05:55.680 --> 00:06:02.320
هتساوي المقابل الجذر التربيعي لواحد وعشرين، على المجاور قيمته اتنين.

50
00:06:03.320 --> 00:06:06.400
والـ قا 𝜃 مقلوب الـ جتا؛ يعني واحد على جتا 𝜃.

51
00:06:06.400 --> 00:06:11.080
والـ قتا 𝜃 مقلوب الـ جا، اللي هو واحد على جا 𝜃.

52
00:06:11.400 --> 00:06:14.360
والـ ظتا 𝜃 اللي هو واحد على ظا 𝜃.

53
00:06:15.240 --> 00:06:18.320
يعني الـ قا 𝜃 هتساوي خمسة على اتنين.

54
00:06:19.200 --> 00:06:24.960
الـ قتا 𝜃 هتساوي خمسة على الجذر التربيعي لواحد وعشرين.

55
00:06:25.240 --> 00:06:34.440
يعني بضرب الجذر التربيعي للواحد وعشرين في البسط والمقام تبقى خمسة في الجذر التربيعي لواحد وعشرين على واحد وعشرين.

56
00:06:35.000 --> 00:06:42.720
والـ ظتا 𝜃 هتساوي اتنين على الجذر التربيعي لواحد وعشرين؛ يعني اتنين جذر التربيعي لواحد وعشرين على الواحد وعشرين.

57
00:06:43.480 --> 00:06:54.920
يبقى كده دي قيم الدوال المثلثية الخمس المطلوبة بمعلومية دالة مثلثية واحدة قدرنا نجيب باقي الدوال المثلثية.

58
00:06:56.040 --> 00:07:02.240
هنا لمّا اتكلمنا في المثال ده، قلنا إن المجاور للزاوية 𝜃 اتنين، والوتر كان خمسة.

59
00:07:02.480 --> 00:07:07.840
برضو ممكن نقول إن المجاور طوله أربعة والوتر عشرة.

60
00:07:08.440 --> 00:07:17.880
يعني النسبة المثلثية ما بينهم هي نفس النسبة المثلثية اللي هو مدّيهالنا اتنين على خمسة، اللي هي قيمة الأربعة على عشرة.

61
00:07:18.440 --> 00:07:24.000
يعني النسب بين أطوال أضلاعها هي قيم الدوال المثلثية وليس الأطوال نفسها.

62
00:07:25.280 --> 00:07:31.200
يعني ممكن أقول إن المجاور اتنين، أو ممكن أقول إن هو أربعة والوتر عشرة.

63
00:07:33.040 --> 00:07:41.200
ونحسب قيمة الضلع التالت اللي هو المقابل، هيطلع نفس النسب المثلثية اللي إحنا حسبناها.

64
00:07:42.800 --> 00:07:52.200
فيه بعض الزوايا الخاصة اللي بنستخدمها كتير، لها قيم للدوال المثلثية بتاعتها اللي مكتوبة في الجدول ده.

65
00:07:52.560 --> 00:07:59.560
يعني لو عندنا الزاوية تلاتين فإحنا عندنا الـ جا 𝜃 بتاعتها بنُص.

66
00:08:00.120 --> 00:08:01.920
والـ جتا 𝜃 جذر تلاتة عَ الاتنين.

67
00:08:01.920 --> 00:08:04.240
والـ ظا 𝜃 جذر تلاتة على التلاتة.

68
00:08:04.240 --> 00:08:05.880
والـ قتا 𝜃 باتنين.

69
00:08:06.240 --> 00:08:09.280
والـ قا 𝜃 باتنين جذر تلاتة على التلاتة.

70
00:08:09.600 --> 00:08:11.680
والـ ظتا 𝜃 بجذر تلاتة.

71
00:08:11.960 --> 00:08:15.320
لو بصينا في المثلثات اللي قدامنا دي للزاوية تلاتين.

72
00:08:15.320 --> 00:08:24.880
هنلاقي إن لو المقابل اسمه س، يبقى المجاور عبارة عن جذر تلاتة س، والوتر هو اتنين س.

73
00:08:26.480 --> 00:08:37.240
ولو اتكلمنا على الزاوية ستين، فالمقابل ليها هيبقى جذر تلاتة س، الوتر اتنين س، والمجاور هو الـ س.

74
00:08:37.600 --> 00:08:41.920
وهنحسب قيم الـ جا 𝜃 زي ما هي مكتوبة كده في الجدول.

75
00:08:42.160 --> 00:08:44.400
جا 𝜃، والـ جتا 𝜃، والـ ظا 𝜃.

76
00:08:44.720 --> 00:08:48.440
والمقلوب بتاعهم اللي هو الـ قتا 𝜃، والـ قا 𝜃، والـ ظتا 𝜃.

77
00:08:49.480 --> 00:08:52.720
وممكن المثلث الخمسة وأربعين درجة هيبقى بنفس الشكل ده.

78
00:08:52.720 --> 00:09:01.480
النسب المثلثية ما بينه اللي هو المقابل والمجاور س وَ س، والوتر جذر اتنين س.

79
00:09:01.720 --> 00:09:06.160
وهو نفسه بالنسبة للزاوية خمسة وأربعين درجة اللي فوق دي هتبقى نفس القيم.

80
00:09:06.160 --> 00:09:13.840
ونقدر نحسب القيم للدوال المثلثية الخاصة بيهم زي ما هو مكتوب في الجدول كده.

81
00:09:13.840 --> 00:09:30.360
يبقى اتكلمنا في الفيديو ده إزاي هنحسب قيم الدوال المثلثية الخمس بمعلومية دالة واحدة مثلثية بس، بإن إحنا بنعمل الخطوات دي اللي هي رسم مثلث قائم الزاوية، وتوضيح الزاوية 𝜃 على الرسم.

82
00:09:31.320 --> 00:09:35.960
بعد كده بنستخدم نظرية فيثاغورس لإيجاد الضلع المجهول.

83
00:09:35.960 --> 00:09:42.720
والخطوة التالتة نوجد القيم الدوال المثلثية الخمس المجهولة باستخدام القوانين دي.

84
00:09:43.560 --> 00:09:49.960
ونبقى عارفين إن إحنا بنعتمد على نِسَب مثلثية وليس أطوال الأضلاع.

85
00:09:50.160 --> 00:09:57.240
وعرفنا كمان قِيَم الدوال المثلثية لبعض الزوايا الخاصة، اللي همّ التلاتين والستين والخمسة وأربعين.


WEBVTT
Kind: captions
Language: ar

1
00:00:01.760 --> 00:00:04.680
هنتكلم عن إيجاد المساحة الجانبية والكلية للهرم.

2
00:00:05.880 --> 00:00:19.680
في الفيديو ده هنعرف إيه هو الهرم المنتظم، وكمان هنعرف الصيغ الرياضية اللي هنستخدمها علشان نِوجد المساحة الجانبية والكلية للهرم، وبعد كده هنشوف أمثلة نعرف من خلالها إزاي نِوجد المساحة الجانبية والكلية للهرم.

3
00:00:20.880 --> 00:00:22.760
هنبدأ نعرف إيه هو الهرم المنتظم.

4
00:00:23.680 --> 00:00:33.520
الهرم المنتظم ده هو هرم قاعدته مضلع منتظم، والمضلع المنتظم ده هو عبارة عن مضلع بتكون زواياه متطابقة، وكمان أضلاعه متطابقة.

5
00:00:34.360 --> 00:00:40.960
كمان الأوجه الجانبية للهرم المنتظم عبارة عن مثلثات متساوية الساقين، ومش بس كده، ده المثلثات دي كمان متطابقة.

6
00:00:42.080 --> 00:00:46.600
كمان المثلثات دي بتلتقي عند أعلى الهرم في نقطة بنسميها قمة الهرم.

7
00:00:47.400 --> 00:00:55.720
وبما إن الأوجه الجانبية عبارة عن مثلثات، بالتالي هيكون ليها ارتفاعات، والارتفاع بتاع كل وجه جانبي بنسميه الارتفاع الجانبي.

8
00:00:56.880 --> 00:00:58.640
كده إحنا عرفنا إيه هو الهرم المنتظم.

9
00:00:59.680 --> 00:01:14.880
بعد كده هيظهر لنا شكل، الشكل اللي عندنا عبارة عن نموذج لهرم منتظم ومخطط ليه، موضح عليهم بعض المصطلحات؛ زي قمة الهرم، وكمان الوجه الجانبي، ورأس والقاعدة بتاعة الهرم، وكمان الارتفاع الجانبي.

10
00:01:16.600 --> 00:01:36.840
كمان من خلال الشكل اللي عندنا هنلاحظ إن النموذج اللي عندنا هو نموذج لهرم رباعي منتظم؛ بالتالي هنلاقي المخطط بتاعه بيتكون من مربع (واللي هو بيمثل القاعدة بتاعة الهرم)، وأربع مثلثات (واللي هي عبارة عن الأوجه الجانبية)، وطبعًا المثلثات دي متساوية الساقين متطابقة، وارتفاعات المثلثات دي بنسميها الارتفاع الجانبي.

11
00:01:37.760 --> 00:01:45.640
ومن خلال مخطط الهرم المنتظم اللي عندنا، هنلاقي المساحة الجانبية لسطح الهرم المنتظم عبارة عن مجموع مساحات الأوجه الجانبية بتاعته.

12
00:01:46.480 --> 00:01:54.160
كمان هنلاحظ من خلال المخطط اللي عندنا إن كل ضلع من أضلاع المضلع المنتظم بيمثل قاعدة للأوجه الجانبية، اللي هي عبارة عن مثلثات.

13
00:01:55.120 --> 00:02:09.800
فلو فرضنا إن طول ضلع المضلع المنتظم هو س، أما طول الارتفاع الجانبي فهو ل؛ بكده مساحة الوجه الجانبي تساوي نص في س في ل؛ يعني نص س ل.

14
00:02:10.840 --> 00:02:19.240
والهرم اللي عندنا ليه أربعة أوجه جانبية؛ بالتالي المساحة الجانبية للهرم تساوي أربعة في نص س ل.

15
00:02:20.000 --> 00:02:35.000
وباستخدام خاصية الإبدال في الضرب نقدر نقول إن المساحة الجانبية للهرم تساوي نص في أربعة س في ل.

16
00:02:36.360 --> 00:02:57.560
هنلاحظ إن أربعة س دي بتمثل محيط القاعدة بتاعة الهرم، أما ل فهي بتمثل الارتفاع الجانبي للهرم؛ معنى كده إن المساحة الجانبية للهرم تساوي نص في محيط القاعدة في الارتفاع الجانبي؛ معنى كده إن المساحة الكلية لسطح الهرم المنتظم تساوي المساحة الجانبية للهرم زائد مساحة القاعدة.

17
00:02:58.600 --> 00:03:10.320
بكده نقدر نقول إن الصيغة الرياضية للمساحة الجانبية لسطح الهرم هي المساحة الجانبية لسطح الهرم المنتظم تساوي نص في محيط القاعدة في الارتفاع الجانبي.

18
00:03:11.640 --> 00:03:21.840
بعد كده هنشوف الصيغة الرياضية للمساحة الكلية لسطح الهرم، هتبقى المساحة الكلية لسطح الهرم المنتظم تساوي المساحة الجانبية بتاعة الهرم زائد مساحة قاعدة الهرم.

19
00:03:22.800 --> 00:03:38.520
وبما إن المساحة الجانبية لسطح الهرم تساوي نص في محيط القاعدة في الارتفاع الجانبي؛ بالتالي هتبقى المساحة الكلية لسطح الهرم المنتظم تساوي نص في محيط القاعدة في الارتفاع الجانبي زائد مساحة القاعدة.

20
00:03:39.640 --> 00:03:44.560
بعد كده هنشوف مثال نعرف بيه إزاي نِوجد المساحة الجانبية والكلية لسطح الهرم المنتظم.

21
00:03:46.200 --> 00:03:52.640
عندنا في المثال شكل عبارة عن هرم ثلاثي، ومطلوب إننا نِوجد المساحة الجانبية والكلية لسطح الهرم ده.

22
00:03:53.600 --> 00:03:56.120
هنبدأ الأول نجيب المساحة الجانبية للهرم اللي عندنا.

23
00:03:57.160 --> 00:04:11.880
بالنسبة للقاعدة بتاعة الهرم اللي عندنا هنلاقيها عبارة عن مثلث، والمثلث ده هنلاقي أطوال أضلاعه التلاتة كلها متساوية؛ بالتالي هو مثلث متساوي الأضلاع؛ وده معناه إن القاعدة عبارة عن مضلع منتظم؛ بكده الهرم اللي عندنا هرم منتظم.

24
00:04:12.760 --> 00:04:18.560
والمساحة الجانبية لسطح الهرم المنتظم تساوي نص في محيط القاعدة في الارتفاع الجانبي.

25
00:04:19.600 --> 00:04:28.600
بالنسبة لمحيط القاعدة، فمن خلال الشكل اللي عندنا هنلاقي محيط القاعدة يساوي عشرة زائد عشرة زائد عشرة، يعني يساوي تلاتين متر.

26
00:04:29.400 --> 00:04:31.680
أما الارتفاع الجانبي فهنلاقيه اتناشر متر.

27
00:04:32.760 --> 00:04:42.000
بالتالي المساحة الجانبية لسطح الهرم تساوي نص في تلاتين في اتناشر.

28
00:04:43.840 --> 00:04:52.880
ولما هنضرب هنلاقيها تساوي مية وتمانين؛ بكده هتبقى المساحة الجانبية لسطح الهرم هي مية وتمانين متر مربع.

29
00:04:53.840 --> 00:05:02.040
بعد كده هنِوجد المساحة الكلية لسطح الهرم، والمساحة الكلية لسطح الهرم المنتظم تساوي المساحة الجانبية بتاعة الهرم زائد مساحة القاعدة.

30
00:05:02.840 --> 00:05:35.200
بالنسبة للمساحة الجانبية فهي مية وتمانين متر مربع، أما مساحة القاعدة فمن خلال الشكل هنلاقيها بتساوي نص في عشرة في تمنية وسبعة من عشرة؛ يعني مساحة القاعدة تساوي تلاتة وأربعين ونص متر مربع؛ بالتالي المساحة الكلية لسطح الهرم تساوي مية وتمانين زائد تلاتة وأربعين ونص، يعنى هتساوي ميتين تلاتة وعشرين ونص، بكده المساحة الكلية لسطح الهرم هي ميتين تلاتة وعشرين ونص متر مربع.

31
00:05:35.200 --> 00:05:47.320
بعد كده هنشوف مثال كمان، عندنا في المثال عايزين نِوجد المساحة الجانبية لهرم خفرع، إذا كان ارتفاعه الجانبي مية تمنية وسبعين متر، وطول ضلع قاعدته المربعة ميتين وخمستاشر متر.

32
00:05:48.240 --> 00:05:54.840
بما إن قاعدة هرم خفرع عبارة عن مربع، ده معناه إن القاعدة مضلع منتظم؛ بالتالي الهرم هيبقى هرم منتظم.

33
00:05:55.800 --> 00:06:01.520
والمساحة الجانبية لسطح الهرم المنتظم تساوي نص في محيط القاعدة في الارتفاع الجانبي.

34
00:06:02.520 --> 00:06:15.960
بالنسبة لمحيط القاعدة فهيساوي أربعة في طول ضلع القاعدة؛ وده لأن محيط المربع يساوي أربعة في طول ضلعه؛ معنى كده إن محيط القاعدة يساوي أربعة في ميتين وخمستاشر، يعني يساوي تمنمية وستين متر.

35
00:06:16.840 --> 00:06:33.440
أما الارتفاع الجانبي للهرم فهو مُعطى وبيساوي مية تمنية وسبعين متر؛ بالتالي هتبقى المساحة الجانبية لهرم خفرع تساوي نص في تمنمية وستين في مية تمنية وسبعين.

36
00:06:34.280 --> 00:06:44.600
فلما هنضرب هنلاقيها تساوي ستة وسبعين ألف خمسمية وأربعين؛ بكده هتبقى المساحة الجانبية لهرم خفرع هي ستة وسبعين ألف خمسمية وأربعين متر مربع.

37
00:06:45.720 --> 00:07:03.600
بكده يبقى إحنا في الفيديو ده عرفنا إن الهرم المنتظم هو هرم قاعدته مضلع منتظم، وأوجهه الجانبية عبارة عن مثلثات متطابقة، وكلٍّ منها متساوي الساقين، والمثلثات دي بتلتقي عند أعلى الهرم في نقطة بنسميها قمة الهرم، وعرفنا كمان إن ارتفاع كل وجه جانبي منها بنسميه الارتفاع الجانبي.

38
00:07:04.400 --> 00:07:36.080
بعد كده عرفنا إن الصيغة الرياضية للمساحة الجانبية لسطح الهرم المنتظم هي إن المساحة الجانبية لسطح الهرم المنتظم تساوي نص في محيط القاعدة في الارتفاع الجانبي، أما الصيغة الرياضية للمساحة الكلية لسطح الهرم المنتظم هي إن المساحة الكلية لسطح الهرم المنتظم تساوي المساحة الجانبية للهرم زائد مساحة القاعدة، أو إن المساحة الكلية لسطح الهرم المنتظم تساوي نص في محيط القاعدة في الارتفاع الجانبي زائد مساحة القاعدة، بعد كده شُفنا أمثلة على إيجاد المساحة الجانبية والكلية لسطح الهرم.


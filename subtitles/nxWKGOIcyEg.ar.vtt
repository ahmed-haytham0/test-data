WEBVTT
Kind: captions
Language: ar

00:00:00.301 --> 00:00:06.372
المسلة بناء معجز، كُتلة عملاقة مدببة القمة إستُخرجت كقطعة واحدة من محاجر الجرانيت

00:00:07.506 --> 00:00:11.510
في العصور القديمة كان فيه عدد كبير من المسلات أكتر بكتير من اللي إحنا شايفينه دلوقتي

00:00:11.843 --> 00:00:18.315
رمسيس الثاني مثلًا منسوب له لوحده 14 مسلة في منطقة (صان الحجر) في الشرقية، كلهم متكسرين

00:00:19.649 --> 00:00:28.623
لما المؤرخ عبد اللطيف البغدادي زار مصر في القرن الـ13 الميلادي، كتب إنه شاف مسلتين قايمين وعدد كبير من المسلات المحطمة في منطقة عين شمس

00:00:28.923 --> 00:00:31.092
متبقاش منهم حاليًا غير مسلة واحدة

00:00:32.793 --> 00:00:36.863
المسلات بتمثل لنا مُعضلة، ومعظم الأسئلة اللي عليها لسه ملهاش إجابة 

00:00:38.097 --> 00:00:42.935
ليه قدماء المصريين نحتوا معظم المسلات من الجرانيت الأحمر، رغم إنه صخر قاسي جدًا؟

00:00:44.703 --> 00:00:49.581
ليه نحتوا المسلات قطعة واحدة .. مع إنهم كان من الأسهل ينحتوها على قطعتين أو تلاتة؟

00:00:50.274 --> 00:00:57.613
هل فعلًا المجهود المبذول لنحت ورفع المسلات كان بس علشان تكون رمز لشعاع الشمس وتخليد ألقاب الملوك
 ولا فيه فايدة تانية؟

00:00:58.380 --> 00:01:04.685
كل اللي بين إيدينا إفتراضات، لكن الحاجة المؤكدة إن في علوم مُتقدمة واقفة ورا الإعجاز الهندسي في المسلات

00:01:24.901 --> 00:01:28.671
لحد النهارده محدش عارف فايدة المسلات وفيه خلاف حول فايدتها الحقيقية

00:01:29.338 --> 00:01:34.175
بعض العلماء مثلًا شايفين إنها رمزًا للتل الأزلي اللي وقف عليه "أتوم" أثناء خلق العالم

00:01:35.009 --> 00:01:38.545
علماء تانيين شافوا إنها بترمز لأشعة الشمس وقُدسية (رع)

00:01:39.446 --> 00:01:42.815
وفيه شايفين إنها كانت لتمجيد الملك وتخليد إسمه وألقابه

00:01:43.649 --> 00:01:46.752
وأنا بعتقد إن فايدة المسلة الحقيقية لسه مجهولة لحد النهاردة

00:01:47.953 --> 00:01:53.691
المسلات كانت مطمع، ومُعظمها للأسف خرج من مصر عبر العصور ووصل لميادين أوروبا

00:01:53.691 --> 00:02:01.030
لدرجة إن الرومان نقلوا لـ "روما" 8 مسلات مصرية
يعني روما النهارده فيها مسلات قائمة أكتر من عدد المسلات اللي في مصر كلها

00:02:02.030 --> 00:02:04.699
ويمكن لو الحقبة الرومانية طولت شوية كانوا خدوا كل المسلات

00:02:05.733 --> 00:02:13.806
نقل المسلات كان دايمًا عمل في قمة الصعوبة، بيحتاج تجهيزات وعمالة ضخمة وميزانيات كبيرة
وممكن نقل المسلة الواحدة يقعد سنين

00:02:18.644 --> 00:02:23.381
عندنا مثلًا مسلة إسطنبول اللي إتنقلت من معبد الكرنك أيام العصور البيزنطية

00:02:23.514 --> 00:02:32.802
كان إرتفاعها الأصلي 30 متر، وصلت تركيا 19 متر، إتكسر منها 11 متر في الرفع والنقل، يعني أكتر من تلتها

00:02:36.458 --> 00:02:40.561
مسلة الفاتيكان إرتفاعها 25 متر ووزنها 330 طن

00:02:41.428 --> 00:02:43.430
وكان برده عملية معقدة جدًا

00:02:43.864 --> 00:02:51.069
وتم نقلها في مركب خاص مستقل بطول 80 متر، متحوطة بـ 1000 طن من العدس .. علشان يحموا المسلة

00:02:54.272 --> 00:02:57.641
زي كده لما بنستعمل الفوم دلوقتي في نقل الحاجات القابلة للكسر

00:02:58.375 --> 00:03:00.810
وإستقرت الأول في حديقة الإمبراطور كاليجولا

00:03:03.546 --> 00:03:10.485
وحوالي سنة 1500 ميلادية ومع صعود الكنيسة في أوروبا وبأوامر من البابا سيكستاس الخامس إتنقلت لساحة الفاتيكان

00:03:11.319 --> 00:03:14.421
وفضلوا ينقلوا فيها 13 شهر مسافة 200 متر

00:03:14.922 --> 00:03:20.426
أحد الرسامين الإيطاليين إسمه "نيكولا زاباليا" رسم لوحة لإعادة تنصيب المسلة المصرية في الفاتيكان

00:03:21.927 --> 00:03:26.531
بص كده في الصورة لعدد وشكل العناصر البشرية والأدوات اللازمة لنصب المسلة

00:03:27.265 --> 00:03:31.468
تسعمائة عامل قوي، و75 حصان استخدموا لرفع المسلة

00:03:32.269 --> 00:03:39.174
حط الصورة دي قدامك، وفكر إيه اللي ممكن تحتاجه مسلة أسوان 
اللي هي 4 أضعاف مسلة الفاتيكان في الوزن علشان تترفع

00:03:41.509 --> 00:03:44.812
محمد علي باشا لما وصل للحكم، المفروض بقا يحافظ على باقي المسلات

00:03:44.945 --> 00:03:52.685
لكن لإنه حاكم أجنبي مكنش مهتم بالآثار،  وللأسف فرط تفريط كبير في المسلات الباقية، وأهدى مسلات لفرنسا وإنجلترا

00:03:53.519 --> 00:03:57.989
بإيعاز من شاملبيون قدمت فرنسا طلب لمحمد علي لنقل المسلتين اللي في معبد الأقصر

00:03:58.156 --> 00:03:59.991
يعني الإتنين كانوا هيتنقلوا مش واحدة بس

00:04:00.491 --> 00:04:05.728
لكن في الآخر فرنسا نقلت واحدة بس ومعرفتش تنقل التانية، بسبب المجهود الجبار والميزانية الكبيرة

00:04:07.997 --> 00:04:12.534
:المهندس الفرنسي جان لوبا اللي كان مسؤول عن عملية النقل كتب في مذكراته وقال

00:04:42.691 --> 00:04:49.872
يعني علشان تكون مُتخيل حجم المجهود، 90 ألف متر مكعب رمال ده يعادل حجم 35 حمام سباحة أولمبي
مليانين رمل

00:04:51.465 --> 00:04:57.666
جمعوها وبنوا عليها تلال علشان ينيموا عليها المسلة لحد ما توصل للمستوى الأفقي علشان يعرفوا يسحبوها

00:04:57.666 --> 00:04:59.404
لإن مفيش قوة هتقدر تشيلها

00:05:03.207 --> 00:05:07.016
ودي بس كانت أول مرحلة، اللي هي أخذ المسلة من مكانها

00:05:07.210 --> 00:05:12.954
ورغم كل المجهود اللي حصل ده إلا إن المسلة حاليًا مشروخة، أنا مش عارف الشرخ دا جديد ولا قديم

00:05:12.954 --> 00:05:18.553
لكن ده بيدل إن مهما كانت الإحتياطات، برده المسلة ما بتتنقلش صح وبيحصل فيها كسور أو شروخ

00:05:19.654 --> 00:05:23.390
حتى هتلاقي حواليها سنسورس أو مجسات علشان يطمنوا إنها مفيهاش خطورة

00:05:25.191 --> 00:05:26.693
بريطانيا قالت طب إشمعنا إحنا؟! 

00:05:27.360 --> 00:05:31.363
وقدموا طلب تاني لمحمد علي، فأهدالهم مسلة تحتمس الثالث اللي كانت في إسكندرية

00:05:31.596 --> 00:05:37.067
وفضلت المسلة في مكانها 50 سنة لإن الحكومة البريطانية رافضة تمولها بسبب إرتفاع التكاليف

00:05:38.202 --> 00:05:45.574
لحد ما أحد أطباء التشريح الأغنياء البريطانيين قام بتمويل عملية نقل المسلة، وإتصمم لها مركب مخصوص للنقل

00:05:45.574 --> 00:05:52.285
وبسبب الصعوبات اللي واجهوها، مات 6 أشخاص في عملية نقل المسلة أسماؤهم محفورة النهاردة على القاعدة

00:05:55.215 --> 00:06:00.486
خد بالك إن الرومان سحبوا المسلات ورفعوها بسلاسل وروافع حديد .. علشان يستحمل

00:06:00.486 --> 00:06:09.393
والمفروض إن حسب المراجع قدماء المصريين رفعوا المسلات قبل إكتشاف الحديد
فإزاي ده حصل  إيه الحاجة اللي ممكن تستحمل رفع الأوزان دي؟

00:06:09.393 --> 00:06:11.995
في ثلاثة مُعضلات بتقابلنا في المسلات المصرية

00:06:12.162 --> 00:06:16.899
المُعضلة الأولى إن معظمها نُحت من أقسى أنواع الأحجار وهو الجرانيت الأحمر

00:06:16.899 --> 00:06:24.232
ثانيًا إن لها أوزان هائلة بمئات الأطنان تحتاج جُهدًا كبيرًا من أجل الرفع والنقل ونصبها في مكانها

00:06:24.572 --> 00:06:28.875
ثالثًا وحتفضل في رأيي المُعضلة الأكبر .. الدقة الهندسية في المسلة المصرية

00:06:29.342 --> 00:06:31.210
الشكل الهندسي للمسلة بسيط مش معقد

00:06:31.611 --> 00:06:39.684
عبارة عن بناء مستقيم بأربع جوانب بيضيق كل ما بنطلع لفوق وينتهي رأسه بهرم صغير مدبب إسمه بن-بن

00:06:41.452 --> 00:06:45.889
 لو بصينا على المسلات العملاقة، هنشوف كأن المسلة عبارة عن شعاع مستقيم

00:06:48.824 --> 00:06:55.396
المسلة في المعابد كانت توضع من غير تثبيت، بنظام الوقوف الحر ، تعتمد بس على شكلها المتناسق في التوازن

00:06:56.197 --> 00:07:02.908
فإزاي كانوا متأكدين إنها مش هتقع إلا إذا كانت إتنحتت بأضلاع مستقيمة متساوية وبتناسق تام

00:07:03.836 --> 00:07:06.738
محتاجين نشوف موضوع الدقة في المسلة ده بصورة أقرب

00:07:07.572 --> 00:07:12.610
من حسن الحظ إن عندنا مسلة مُمددة على الأرض في معبد الكرنك، ممكن ندرسها من قريب

00:07:14.378 --> 00:07:19.482
المسلة "المكسورة" في معبد الكرنك منسوبة للملكة حتشبسوت، وموجودة جنب البحيرة المقدسة

00:07:20.383 --> 00:07:30.057
مسلة الكرنك من يوم ما إكتُشفت وهي كده مترممتش، الباقي من المسلة جزء يُقدر بــ 9.4 متر، ووزن 65 طنًا

00:07:33.860 --> 00:07:38.330
لما تبص على المسلة من قدام، هيجيلك خاطر إن قمتها المدببة في نص المربع بالظبط

00:07:39.464 --> 00:07:41.647
لكن محتاجين طريقة عشان نثبت الموضوع دا

00:07:43.634 --> 00:07:49.472
هنستعمل برنامج على جهاز آي باد، إسمه سيميتري، البرنامج ده أنا هحكي قصته قدام إن شاء الله في حلقة التماثيل

00:07:49.739 --> 00:07:53.442
لإننا لما عملناه كان الهدف منه تصوير التماثيل بطريقة معينة

00:07:54.209 --> 00:08:01.148
لكن حاليًا وبشكل مُختصر البرنامج هدفه مساعدتك على تصوير أي شكل من المنتصف بالضبط، يعني صور سيمترية

00:08:03.016 --> 00:08:06.219
هنستعمل حامل كاميرا للتثبيث وهنحطه قدام المسلة

00:08:07.587 --> 00:08:11.323
هنشغل البرنامج وهيبدأ يطلعلك تقسيم إسمه جريد أوفر لاي 

00:08:11.823 --> 00:08:18.830
إنت بتفضل تحرك الجهاز يمين وشمال، لحد ما توصل لأفضل وضع وتتأكد إن عدسة الكاميرا في النص بالظبط

00:08:18.830 --> 00:08:21.698
وتتأكد برضه إن الخطوط على المحاور

00:08:21.698 --> 00:08:23.260
خدت مجموعة من الصور

00:08:26.001 --> 00:08:31.372
وبعدين حملتها على الكمبيوتر، على برنامج كاد
في حالتي أنا إستخدمت برنامج إسمه ميكروسوفت فيزيو

00:08:34.041 --> 00:08:38.422
وكان السؤال اللي بنحاول نجاوبه، هو لأي درجة كانت الدقة في قمة المسلة؟

00:08:38.611 --> 00:08:41.947
هناخد واحدة من الصور .. وهنضيف عليها مجموعة من الخطوط المعيارية

00:08:43.015 --> 00:08:48.449
في مربع منحوت في قمة المسلة هنضيف عليه مربع ونسميه مربع (ص)

00:08:52.389 --> 00:08:58.963
هنضيف خطين متقاطعين على محاور قمة المسلة .. وبرده هنضيف مربع أكبر محيط بقمة المسلة

00:08:59.828 --> 00:09:00.862
هيتضح لنا الآتي

00:09:02.230 --> 00:09:08.710
إن محور 1 ومحور 2 قد بعض في الطول، والإتنين مايلين بزاوية 45 درجة

00:09:11.671 --> 00:09:15.941
وإن الأضلاع الأربعة لقمة المسلة متساوية وبتشكل مربع كامل 

00:09:17.509 --> 00:09:19.811
عايزين نتأمل الشكل والمقاييس دي ونسأل سؤال هنا 

00:09:20.745 --> 00:09:24.948
هل ممكن الدقة والأبعاد دي تكون بشاكوش وأزميل أو بطرق بدائية؟

00:09:33.355 --> 00:09:39.526
في المتحف المصري في التحرير، في هرمين صغيرين اللي إسمهم (بن-بن) ليهم نفس المواصفات دي

00:09:39.526 --> 00:09:42.929
الأولاني جرانيت أحمر قمته في النص بالظبط

00:09:42.929 --> 00:09:49.670
من الصعب إنه يتصور من فوق، لإنه في الصالة الرئيسية
 لكن بالنظر من أعلى نقطة ممكنة ممكن تشوف التناسق بتاعه واضح

00:09:51.369 --> 00:09:52.937
يعني مش هتعرف تلاقي عيب بالعين المجردة

00:09:58.007 --> 00:10:02.578
والتاني جنبه هرم أسود لأمنمحات التالت، بأضلاع مستقيمة متساوية

00:10:14.821 --> 00:10:23.085
ولو خدنا صورة لأحد وجوه الهرم وحطينا عليها بعض الخطوط هنلاقي نفس الدقة والتناسق اللي في هرم المسلة

00:10:35.003 --> 00:10:39.807
وده يقول لنا حاجه مهمة، إن الموضوع مكنش صدفة وإن واضح إن هي دي الدقة المعتادة في آثار مصر القديمة

00:10:40.608 --> 00:10:44.011
اللي بيستدعي التفكير هنا هو إزاي نحتوا قمة المسلة علشان تكون بالشكل ده

00:10:45.378 --> 00:10:50.534
 هيعرف يعملها إزاي إن القمة تكون في النص بالظبط، إيه شكل الأدوات اللي استعملها؟

00:10:50.783 --> 00:10:57.037
 حاليًا، وعلشان ننحت أشكال مشابهة، بيتم الإستعانة بماكينات إسمها
Milling Machines

00:10:57.755 --> 00:11:03.181
وتقوم بالنحت بدقة عالية ويتم التحكم في الآلة دي بواسطة نُظم ميكانيكية أو كمبيوتر

00:11:03.793 --> 00:11:10.565
إذا كان النهارده عندنا نظم ميكانيكية ونظم كمبيوتر
 فإيه اللي إمتلكه قدماء المصريين علشان يوصلوا لنفس دقة الآلات التي عندنا النهارده؟

00:11:10.698 --> 00:11:12.495
عايزين نفهم إزاي المسلة إتنحتت؟ 

00:11:12.495 --> 00:11:17.707
علشان نحاول نجاوب على السؤال ده  .. محتاجين نروح دلوقتي للمكان اللي إتنحتتت فيه المسلة

00:11:17.707 --> 00:11:19.707
محاجر الجرانيت الأحمر في أسوان

00:11:36.519 --> 00:11:40.822
الجرانيت الأحمر في أسوان له شهرة عالمية بسبب صلادته وجودته العالية

00:11:40.822 --> 00:11:50.416
المحجر ده في العصور القديمة كان المكان الرئيسي اللي بتتنحت فيه الآثار
 زي المسلات، التماثيل، أحجار الغرف الداخلية بالأهرامات والتوابيت

00:11:50.930 --> 00:11:56.501
في حاجه تانية مميزة في المحجر ده، إن فيه المسلة الأضخم في العالم لكنها مش مُكتملة

00:11:56.501 --> 00:12:00.304
ولسه لحد النهاردة لازقة في المحجر، علشان كده إتسمت بالمسلة الناقصة

00:12:31.696 --> 00:12:33.764
عندنا هنا بقا كذا معضلة بقا عايزين نفكر فيها

00:12:34.631 --> 00:12:44.067
أول معضلة هي وعورة المحاجر، المحاجر مش ممهدة عاملة زي الجبل
 مينفعش يقف حوالين المسلة في نفس الوقت أكتر من 150 أو 200 شخص بالكتير

00:12:44.606 --> 00:12:48.876
لدرجة انهم ما بيسمحوش بصعود السياح بأعداد كبيرة في نفس الوقت علشان مايحصلش تدافع

00:12:49.477 --> 00:12:58.450
لو إعتبرنا إن العامل القوي يقدر يرفع 200 كجم وده رقم كبير جدًا بالمناسبة
 هنلاقي إننا محتاجين 6000 عامل، علشان بس نرفعها من مكانها

00:13:01.886 --> 00:13:05.356
إفتكر لوحة مسلة الفاتيكان .. وفكر الناس دي هتقف فين وازاي

00:13:06.924 --> 00:13:12.495
المعضلة التانية هي صلادة الجرانيت، الجرانيت الاحمر نتيجة لوجود الكوارتز فيه بقى صخر شديد الصلادة

00:13:13.195 --> 00:13:18.967
مينفعش التعامل معاه بأدوات النحاس والبرونز، طيب هو ليه مستحيل قطع الجرانيت الأحمر بالبرونز والنحاس؟

00:13:19.534 --> 00:13:27.373
إحنا هنا محتاجين نشرح مقياس موس
 سنة 1812 طلع عالم المعادن الألماني "فريدرش موس" مقياس باسمه لقياس صلادة المواد 

00:13:28.007 --> 00:13:33.245
 قائم على مبدأ سهل جدًا، إن إنت مينفعش تستخدم مادة صلادتها قليلة في نحت مادة صلادتها عالية

00:13:34.245 --> 00:13:38.482
مبدئيا تعريف الصلادة بالدال .. هي قدرة المادة على مقاومة الخدش 

00:13:38.882 --> 00:13:41.751
ده غير الصلابة بالباء، دي حاجة تانية خالص

00:13:42.552 --> 00:13:47.889
الصلابة دي قابلية المادة للطَرق والإنحناء .. زي المعادن مثلًا تقدر تتنيها وتفردها من غير مشكلة 

00:13:48.824 --> 00:13:50.191
لكن إحنا بنتكلم عن الصلادة

00:13:51.426 --> 00:13:55.329
مقياس موس من 1 إلى 10، أقل صلادة 1 .. وأعلى صلادة 10 

00:13:56.029 --> 00:14:04.486
أقل حاجة في الجدول تحت مواد زي الشمع، أو الأملاح المتحجرة
لإن دي صلادتها ضعيفة، ممكن تحفر فيها بأي حاجه، ممكن تحفر فيه حتى بضوافرك

00:14:04.936 --> 00:14:06.171
وأعلى حاجة الماس

00:14:07.505 --> 00:14:17.298
وباقي المواد في النص، النحاس 3.5 ، البرونز 4، الحديد 5، الكوارتز والجرانيت بأنواعه 7

00:14:19.181 --> 00:14:25.086
معنى كده إني لو عايز أنحت الجرانيت لازم أنحته بأدوات أعلى منه في الصلادة، يعني ماس

00:14:25.086 --> 00:14:32.491
كل الأدوات والمناشير اللي موجودة دلوقتي في السوق لقطع الجرانيت كلها بسنون ماس
ماس طبيعي أو صناعي، بس لازم ماس

00:14:32.491 --> 00:14:34.627
علشان هو اللي يقدر على قطع الجرانيت

00:14:37.762 --> 00:14:44.468
المراجع الرسمية بتقول لنا إن قدماء المصريين إستعملوا البرونز والنحاس في نحت الجرانيت، يعني حتى الحديد مكنش لسه ظهر 

00:14:46.102 --> 00:14:52.741
البرونز والنحاس ممكن تقطع بيهم خشب، تقطع بيه حجر جيري
إنما جرانيت، أكنك بتقطع خشب بمنشار ورق مثلا .. حاجة مستحيلة، مش هينفع

00:14:53.575 --> 00:15:01.081
سنة 1995 .. فريق عمل يُسمى فريق نوفا مكون من مجموعة من المهندسين وخبراء في العمارة المصرية ومجموعة كبيرة من العمال

00:15:01.581 --> 00:15:03.850
وكان معاهم عالم المصريات المعروف د.مارك ليرنر 

00:15:04.717 --> 00:15:10.722
الفريق دا بيحاول يثبت إن قدماء المصريين بنوا الأهرامات والمسلات والمعابد بإستخدام أدوات بدائية

00:15:10.722 --> 00:15:14.552
جُم مصر وكان الهدف هو تكرار تجربة نحت ورفع المسلة

00:15:15.092 --> 00:15:18.291
واحد من أعضاء فريق نوفا إسمه (روجر هوبكينز)

00:15:18.428 --> 00:15:21.530
له خبرة طويلة في التعامل مع الجرانيت من خلال شركته الخاصة

00:15:21.530 --> 00:15:25.500
فريق "نوفا" تعاقد معاه مخصوص علشان خبرته في نحت الجرانيت

00:15:50.553 --> 00:15:55.457
بعد فترة من التجارب والحفر بالأزاميل النحاس والبرونز، طبعًا أيقن إن الموضوع مستحيل

00:15:57.225 --> 00:15:57.759
فقال

00:16:16.607 --> 00:16:21.258
المجانين مش معناها مخابيل، لكن المقصود بيها يعني بيعملوا حاجات خارج التوقعات

00:16:21.845 --> 00:16:25.767
هو أيقن إن أكيد في حاجات تانية غير الأدوات دي بس هو مش عارفها

00:16:25.915 --> 00:16:30.738
جم ناس تانية إتبنوا إن قدماء المصريين دقوا أوتاد خشبية، أو معدنية بالشكل ده

00:16:30.919 --> 00:16:32.720
فيحصل كسر طولي في الجرانيت

00:16:42.294 --> 00:16:45.630
تجربة عملية على كسر الجرانيت قدامنا أهي .. يبقى هي دي الطريقة

00:16:46.064 --> 00:16:47.065
في نقطة مهمة هنا

00:16:47.598 --> 00:16:53.723
بعد ما أعمل تجربة معينة، لازم لازم أقارن نتيجة اللي أنا عملته باللي قدماء المصريين عملوه

00:16:53.870 --> 00:16:55.949
والمفروض يطلع نفس النتيجة

00:16:56.172 --> 00:16:58.073
ودي الخطوة المهمة اللي ما بتتعملش

00:16:58.207 --> 00:17:03.639
لو قارنت هنا بين النتيجة اللي الطريقة دي طلعتها وبين إستقامة المسلة، هنلاقي شكل مختلف تمامًا 

00:17:06.580 --> 00:17:09.082
كدا إحنا هنطلع مسلة متعرجة مش مستقيمة

00:17:10.850 --> 00:17:17.756
ممكن حد يقول نساويه بأحجار تانية، يبقى طريقة الأوتاد دي زيها زي طريقة فريق نوفا ناقصة، فيها ثغرة

00:17:17.756 --> 00:17:23.427
وحتى لو إستعملنا حاجة للصنفرة أو مساواة السطح مش هنقدر نخليها بالإستقامة دي

00:17:23.427 --> 00:17:29.432
الإستقامة بالدقة دي علشان نعملها النهارده بتتعمل بمنشار دائري قطره كبير بسنون ماس

00:17:32.134 --> 00:17:35.069
الماس اُكتشف في القرن 19 …  هما بقا كان عندهم ايه؟

00:17:37.571 --> 00:17:41.641
بعتئر لو الصورة مش واضحة أوي هنا، دا نموذج لكسر الجرانيت بأوتاد معدنية

00:17:45.077 --> 00:17:52.884
ودي برده أوتاد عريضة إسلوب إستعمله الرومان، وموجود في أماكن كتير في مصر من ضمنها محجر أسوان
واسكندرية في منطقة عمود السواري

00:17:56.620 --> 00:18:00.957
موضوع الأزاميل والمناشير النحاس كده مش هينفع، محتاجين نفكر في طريقة تانية 

00:18:04.059 --> 00:18:12.099
هنشوف دلوقتي واحدة من أهم التجارب لنحت المسلة، ترجع أهميتها مش لأنها طريقة فعالة أو حاجة
لكن راجعة شهرتها علشان منصب اللي تبناها

00:18:13.166 --> 00:18:20.138
ريجينالد إنجيلباك مشرف الآثار البريطاني في منطقة مصر العليا في أوائل القرن العشرين
لما كانت مصلحة الأثار خاضعة بالكامل للأجانب

00:18:20.405 --> 00:18:24.359
إنجيلباك عمل عدد من الدراسات المهمة على المسلة الناقصة وحطها في كتاب

00:18:24.359 --> 00:18:26.224
The Problem of Obelisks
 أو معضلة المسلات

00:18:26.224 --> 00:18:32.529
 واللي كان فيها بيُحاول الإجابة على مجموعة من الأسئلة ومن ضمنها الإجابة على سؤال ازاي إتنحتت؟

00:18:33.549 --> 00:18:38.920
بعد دراسة المحجر والمسلة، إتبنى "إنجيلباك" طريقة النحت بحجارة الديلوريت

00:18:39.520 --> 00:18:43.090
والديلوريت ده صخر صلد جدًا أعلى حاجه بسيطة من الجرانيت

00:18:43.724 --> 00:18:50.773
وإفترض إن قدماء المصريين إستعملوا حجارة زي دي على شكل كور وقاموا بالدق على الجرانيت وكحته بالصورة دي

00:18:58.736 --> 00:19:02.230
 وهو شاف إن دا السبب الآثار شكلها مستدير دي

00:19:02.639 --> 00:19:06.842
طبعًا النظرية دي مُتبناه لحد النهارده من الغالبية العظمى أو مع تغييرات بسيطة

00:19:06.842 --> 00:19:12.441
الممرات اللي حوالين المسلة متوسط عرضها 75 سم، يعني حتكفي بالعافية شخص واحد

00:19:13.447 --> 00:19:17.817
إنجيلباك قال إن في 130 شخص هيتشتغلوا بشكل مستمر في الضرب على الجرانيت

00:19:18.885 --> 00:19:20.887
عمل تجربة وسجل النتايج في كتابه

00:19:21.420 --> 00:19:28.865
التجربة دي عملها على مربع جرانيت زي ده، وفضل يضرب لمدة ساعة، فأزال كمية بإرتفاع 5 مللي

00:19:33.997 --> 00:19:40.124
يعني حسب أرقام إنجيلباك لو جبنا 130 عامل قوي متدريب كويس ممكن المسلة دي تتنحت في 7 شهور

00:19:41.002 --> 00:19:43.271
طيب إحنا عايزين نعرف الطريقة دي منطقية ولا لأ؟

00:19:44.972 --> 00:19:46.840
فريق"نوفا" عمل نفس التجربة

00:19:48.108 --> 00:19:52.661
فريق نوفا لقى إنه في نفس الساعة، حفر 0.8 مللي

00:19:53.112 --> 00:19:54.758
يعني تقريبًا رقم لا يُذكر

00:19:55.547 --> 00:20:01.230
معنى كده إن حفر المسلة بالطريقة اللي إقترحها إنجيلباك، هتاخد 9 سنين

00:20:03.420 --> 00:20:08.458
في 2 أعادوا نفس التجربة واحد إسمه بيتر تايسون والتاني كريستوفر دن

00:20:08.458 --> 00:20:11.746
والإتنين نتايجهم إتفقت مع نتايج فريق نوفا

00:20:12.994 --> 00:20:18.766
ومعنى كده إن إنجيلباك - لسبب ما – كانت سرعته أكبر بـ 15 ضعف من نتايج الناس التانيه

00:20:19.166 --> 00:20:21.434
مع إنه مش راجل خارق ولا حاجة، دا راجل عادي جدًا

00:20:22.202 --> 00:20:28.954
وده هيخلينا حذرين شوية في الإعتماد على أرقام إنجيلباك
يعني مفيش أي تفسير للسرعة ولا للقوة العالية في إزالة الجرانيت

00:20:29.441 --> 00:20:32.079
عندنا نص على قاعدة مسلة حتشبسوت 

00:20:32.443 --> 00:20:36.616
مكتوب إن المسلة إستغرقت: سبعة أشهر من أعمال الإستخراج في الجبل 

00:20:36.813 --> 00:20:41.000
من هنا نستنتج إن هناك وسيلة أخرى اُستخدمت بخلاف أحجار الديلوريت

00:20:41.651 --> 00:20:48.433
حسب ما إتففت التجارب إن إقتلاع المسلات من محاجرها بالديوريت حيحتاج إلى سنين مش بس 7 أشهر

00:20:48.656 --> 00:20:52.559
طيب إفرض قعدوا سنين يحفروا بالديولريت، يعني خلينا ماشيين على الفرضية دي

00:20:52.559 --> 00:20:57.396
هل ده في الآخر هيؤدي  إلى نحت المسلة؟ .. الحقيقة لا برده

00:20:57.396 --> 00:21:03.007
لإن في حاجات كتير ملهاش تفسير، زي مثلًا إزاي هيفصلوا المسلة عن المحجر

00:21:05.136 --> 00:21:05.770
دي مشكلة تانية

00:21:06.604 --> 00:21:09.806
محتاجة حد ينزل على ركبه ويفضل يخبط

00:21:09.973 --> 00:21:13.376
والعامل مش هيكون في وضع كويس يخليه يقدر يكسر الصخر

00:21:13.376 --> 00:21:16.127
كانوا ناويين يفصلوها إزاي ويرفعوها ازاي؟!

00:21:16.378 --> 00:21:19.981
كمان من الأدلة الواضحة في المحجر اللي بتنفي فكرة كرات الديلوريت

00:21:19.981 --> 00:21:21.668
هي الحفر المعيقة دي

00:21:21.849 --> 00:21:24.284
في أكتر من واحدة حوالين المسلة

00:21:24.284 --> 00:21:30.142
إذا إفترضنا إن قدماء المصريين إستخدموا الجرانيت المُستخرج من الحفرة دي في صناعة تماثيل أو أعمدة أو أي حاجة

00:21:30.356 --> 00:21:34.059
طيب السؤال هنا ليه خلوها عميقة وضيقة للدرجة دي؟ 

00:21:34.059 --> 00:21:39.496
يعني إنت ممكن يكون عندك عمال كتير، بس مش عارف تشغلهم بسبب إنك عامل حفرة صغيرة وضيقة

00:21:39.496 --> 00:21:41.898
كده إنت بِتَحصُر عدد العمال في واحد أو إتنين بالكتير

00:21:42.799 --> 00:21:46.769
طيب هما كان في إمكانهم إنهم يخلوا الحفرة سطحية وعريضة

00:21:46.769 --> 00:21:51.539
وبكده ممكن أكثر من عامل يشتغلوا في نفس الوقت من غير ما نضيق عليهم

00:21:51.539 --> 00:21:56.149
في النقطة دي إفترض "إنجيلباك" إن قدماء المصريين إستعانوا بعصيان خشبية طويلة 

00:21:56.149 --> 00:22:01.881
ثبتوا في آخرها كرة ديلوريت وفضلوا يضربوا عليها من فوق، وبكده إستطاعوا النفاذ للعمق

00:22:01.881 --> 00:22:10.161
طبعًا الفكرة دي جت بسبب إننا حاصرين نفسنا في موضوع الكرة الديلوريت
وأي حاجه بنلاقيها بنفسرها، المهم الديلوريت تبقى في الموضوع 

00:22:10.321 --> 00:22:18.488
نعومة جدران الحفرة بيقول إن لا يمكن الحفر يكون بأدوات عشوائية أو خبط الديلوريت 
وإلا الجدران هتبقى مشوهة ومكسرة

00:22:19.261 --> 00:22:23.948
هل منطقي إنهم يجيبوا عصيان طولها 7 متر علشان يحفروا بيها

00:22:24.165 --> 00:22:26.033
فكرة مش عملية خالص

00:22:26.033 --> 00:22:31.171
الطرق اللي فاتت دي في ناس أضافت فيها إضافات بسيطة، زي مثلًا إن بيتم تسخين الجرانيت بالنار 

00:22:31.171 --> 00:22:34.740
وبعدين نصب عليه مياه باردة فيبقى أسهل في كسره بالديلوريت

00:22:34.907 --> 00:22:39.183
أو فكرة أوتاد الخشب اللي بيتصب عليها مياه فتتمدد فتكسر الجرانيت

00:22:39.377 --> 00:22:43.213
كل دي أفكار لكسر الجرانيت لكنها مش لنحت المسلة

00:22:43.213 --> 00:22:47.147
والتأثير اللي بتسيبه مش هو اللي بنشوفه في المحاجر أو في المسلات

00:22:47.283 --> 00:22:53.355
لحد النهارده محصلش عمل تجربة كاملة لنحت ولو مسلة صغيرة بالطرق اليدوية دي

00:22:53.355 --> 00:22:56.087
كلها طرق نظرية على الورق متعملتش في الحقيقة

00:22:56.087 --> 00:22:59.493
غير زي ما قلنا إن بيتم حفر حتة صغيرة ونقول هما ده اللي عملوه

00:22:59.493 --> 00:23:06.298
لكن لحفر وإقتلاع كُتل جرانيت كبيرة أو الوصول للشكل النهائي للمسلة الموضوع ده محصلش لحد النهارده

00:23:07.266 --> 00:23:13.546
على مدخل معبد الكرنك فيه مسلة قصيرة من الحجر الرملي متزيدش عن 3 متر
وعليها خراطيش الملك سيتي الأول

00:23:13.938 --> 00:23:20.765
أنا ممكن أقول لك وبكل ثقة إن دي إتنحتت بأحجار ديلوريت أو أزاميل نحاس أو أي وسيلة بدائية تانية

00:23:23.145 --> 00:23:25.724
أولًا لو بصينا عليها من قريب هنلاقيها مايلة

00:23:25.947 --> 00:23:29.592
مفيش فيها الدقة والإستقامة اللي شوفناها في المسلات التانية

00:23:30.117 --> 00:23:32.422
زواياها مُستديرة مش حادة

00:23:32.786 --> 00:23:36.552
كمان منحوتة من حجر طري نسبيًا مش جرانيت

00:23:36.789 --> 00:23:39.491
لو قارنا فعلًا بين المسلتين هنلاقي إختلافات كبيرة

00:23:40.159 --> 00:23:49.380
هنا بنقول إن الأدوات والعلوم اللي اُستخدمت لنحت المسلة الصغيرة دي بتختلف تمامًا عن الأدوات والعلوم اللي اُستخدمت لنحت المسلات الكبيرة

00:23:50.066 --> 00:23:57.272
القدماء مكانوش هيقدموا على عمل زي ده  من غير ما يكون معاهم الأدوات والتقنية اللازمة علشان ينجزوه بكفاءة وسرعة

00:23:57.272 --> 00:24:02.043
لو كانت الوسائل البدائية و العنصر البشري بس هو الطريق لنحت المسلات 

00:24:02.043 --> 00:24:07.380
كنا هنلاقي في عصر إزدهار الإمبراطوريات الرومانية والفارسية مسلات أكبر وأعظم

00:24:07.380 --> 00:24:10.824
لكن الحل مكانش لا في كثرة العمال ولا في طول الوقت

00:24:10.950 --> 00:24:13.921
نيجي لنقطة مهمة دلوقتي، طيب هو ايه فايدة المسلات؟ 

00:24:14.653 --> 00:24:18.956
المجهود الجبار اللي إتبذل لنحت ونقل المسلة أكيد لازم يبقى فيه وراه فايدة كبيرة

00:24:19.590 --> 00:24:22.425
الشائع في كل المراجع إنها رمزية، زي ما قولنا

00:24:22.826 --> 00:24:26.695
موضوع الرمزية ده بصراحة مش مقنع خصوصًا إنها إتنحتت من الجرانيت

00:24:27.329 --> 00:24:30.699
لو كانت رمزية فعلًا طيب ما كانوا ينحتوها من الحجر الجيري 

00:24:30.699 --> 00:24:33.212
اللي اكيد هيكون أسهل بكتير في نحته ونقله

00:24:33.401 --> 00:24:36.303
على الأقل حتى في مسلات الشمال زي اللي في صان الحجر وعين شمس

00:24:36.470 --> 00:24:44.418
مين عنده إستعداد يفضل يقطع وينحت كُتل 200 و300 طن وينقلها 1000 كيلومتر
علشان مجرد تبقى رموز

00:24:47.245 --> 00:24:50.358
بالنسبة لكتابة ألقاب وإنجازات الملك

00:24:50.614 --> 00:24:54.228
ما هي نقوش الملك كانت ممكن تتكتب برده على مسلة حجر جيري

00:24:54.784 --> 00:24:58.921
عندنا كمان حاجة غريبة في مسلة الفاتيكان إن مش عليها أي نقوش

00:25:03.558 --> 00:25:07.728
كل المجهود ده في نحت مسلة 350 طن .. وفي الآخر ميكتبش عليها حاجه؟

00:25:08.495 --> 00:25:11.764
طبعًا مش معقولة يكون نسي .. أمال هو عاملها ليه؟ 

00:25:11.764 --> 00:25:16.868
يبقى موضوع تسجيل الأعمال والألقاب ده  كان حاجه ثانوية لكن مش هي دي الوظيفة الرئيسية للمسلة

00:25:16.868 --> 00:25:22.948
طيب ليه كانت لازم تبقى قطعة واحدة؟، ما هي كان ممكن تتبني طبقات زي العمدان كده، وهيكون شكلها جميل برده

00:25:23.107 --> 00:25:24.208
لكن هما معملوش كدا

00:25:24.908 --> 00:25:30.126
المسلات بتتغطى من فوق بغطاء معدني، وعندنا أكتر من دليل في الموضوع دا

00:25:30.126 --> 00:25:36.098
عندنا المسلتين بتوع حتشبسوت مكتوب عليها إنهم إتغطوا بالاليكتورم، الاليكتروم ده سبيكة من الفضة والدهب

00:25:36.818 --> 00:25:42.122
تحتمس الثالث على مسلته اللي في إيطاليا مكتوب إن قمتها مغطاة بالذهب

00:25:43.723 --> 00:25:53.297
المؤرخ عبد اللطيف البغدادي سنة 1200 ميلادية
نقل إن فيه مسلتين شافهم بعينه في عين شمس لسه محتفظه بأغطيتها المعدنية

00:25:53.297 --> 00:25:57.901
يبقى المسلات كانت بتتغطى قممها بسبائك معدنية واللي أكيد إتسرقت أو فُقِدَت عبر الزمن

00:25:58.735 --> 00:26:01.405
طيب إيه برده فايدة السبايك دي وليه القمة بس؟ 

00:26:01.405 --> 00:26:05.107
أكيد في فايدة للمسلات غير إنها تكون رمزية، لكن إيه هي؟

00:26:05.107 --> 00:26:09.810
الحقيقية هي نقطة صعبة، وملهاش إجابة جاهزة، لكننا هنحاول

00:26:09.810 --> 00:26:15.582
المسلة كان ليها وظيفة محددة، الوظيفة دي كانت هتفشل لو المسلة مش متناسقة 

00:26:15.582 --> 00:26:21.586
الوظيفة دي كانت هتفشل لو المسلة مش جرانيت، أو لو المسلة أكتر من قطعة أو فيها وصلات أو لحامات

00:26:21.586 --> 00:26:25.256
يعني هو مختارش إن هي تبقى جرانيت من غير لحامات حاجه رفاهية

00:26:25.423 --> 00:26:33.962
زي كده شاشة التليفيزيون لازم تبقى إزاز، ولازم تبقى قطعة واحدة من غير لحامات
لو حصل فيها كسر ولحمته مش هتؤدي وظيفتها

00:26:35.464 --> 00:26:45.461
الجرانيت من أهم مكوناته هو الكوارتز، الكوارتز ده عبارة عن كريستالات فاتحة ولامعة بتكون باينة في كسر الجرانيت وهي اللي بتديله الصلادة العالية دي

00:26:48.241 --> 00:26:55.613
الكوارتز بيتميز بخاصية إسمها (بيزو اليكتريك ايفيكت) ومعناها إن الكوارتز بيصدر شحنات كهربية مع وجود ضغط عليه

00:26:56.481 --> 00:26:58.249
المسلة دي من الكوارتز

00:27:06.555 --> 00:27:14.491
لو أنا أخدت شريحة صغيرة جدًا منها وعملت عليها ضغط قوي جدًا هيطلع كهرباء .. خلينا نوضح

00:27:14.491 --> 00:27:16.691
دا إسمه بيزو ديسك

00:27:17.297 --> 00:27:23.448
عبارة عن شريحة كوارتز رفيعة جدًا، طالع منها سلكين سالب وموجب

00:27:24.169 --> 00:27:31.753
هنوصله على جهاز افومتر أو اوسليسكوب، أو أي جهاز بيقرأ إشارات كهرباء، علشان نشوف إيه اللي هيحصل

00:27:45.419 --> 00:27:49.775
هنلاقي إن مع الضغط على الكوارتز فيه إشارة بتترسم

00:27:51.291 --> 00:27:55.461
أنا اللي يهمني حاليًا هي الخانة اللي مكتوب عليها  في ماكس دي، ودى قيمة الفولت اللي بيتولد بالضغط

00:28:00.265 --> 00:28:04.453
هنلاقي إن الكهرباء اللي بتتولد بتوصل ل14 و 15 فولت

00:28:07.170 --> 00:28:10.453
طيب الفولت اللي طالع ده تعالى نجرب ننور بيه حاجة

00:28:15.610 --> 00:28:17.378
هنجيب لوحة تجارب إسمها بريد بورد

00:28:18.646 --> 00:28:19.980
وهنوصل عليها البيزو ديسك

00:28:25.618 --> 00:28:27.886
وهنوصل عليها ليدات أو لمبات صغيرة زي دي

00:28:34.625 --> 00:28:35.659
وهنعمل عليها ضغط

00:28:40.430 --> 00:28:50.846
هنلاقي الليدات بتنور، خد بالك مفيش أي بطارية ولا أي مصدر كهربا، الكهربا جاية من الضغط اللي بيحصل على كريستالة الكوارتز دي وهي اللي بتولد الشحنات

00:28:51.172 --> 00:28:54.930
دي حاجة كده ربنا خلقها ومديهالنا هدية في صخور الكوكب 

00:28:55.875 --> 00:29:00.712
مش إنت أحيانًا بتقرأ خبر إن دولة فلانية بتولد كهربا من مطبات العربيات في الشارع

00:29:00.712 --> 00:29:02.614
أو من سير الناس على الأرصفة

00:29:02.614 --> 00:29:04.649
الموضوع ده إزاي .. ماهو بالطريقة دي

00:29:04.649 --> 00:29:11.696
كريستالات كوارتز وبالضغط عليها سواء ناس أو عربيات، بتولد شحنات كهربية وبيتم الإستفادة بيها

00:29:11.821 --> 00:29:16.286
طيب الإشارات الكهربية دي بتصدر ازاي، ده الشكل البنائي بتاعت الكوارتز

00:29:20.395 --> 00:29:24.431
لما نخش في تافصيله هنلاقي إن صيغة الكوارتز الكيميائية هو ثاني أكسيد السيليكون

00:29:25.332 --> 00:29:29.618
وده عبارة عن أكسجين بشحنات سالبة و السيليكون واخد شحنات موجبة 

00:29:30.169 --> 00:29:32.471
لما بيحصل ضغط على الذرات، بيقربوا من بعض

00:29:35.907 --> 00:29:41.250
ولما الضغط بيترفع، بيحصل تنافر قوي بينهم وبيخرج إشارات كهربية

00:29:46.148 --> 00:29:48.484
خلينا ناخد مثال تاني موجود في بيوت كتير

00:29:49.384 --> 00:29:50.185
مسدس الإشعال

00:29:51.686 --> 00:29:53.607
الشعلة دي بتطلع إزاي

00:29:57.824 --> 00:30:00.593
، لو فتحنا هنلاقي حجر كوارتز برده جوه

00:30:07.599 --> 00:30:08.533
إنت لما بتدوس

00:30:10.401 --> 00:30:13.238
لما بتدوس على الزرار، بيحصل ضغط شديد على الكريستاله

00:30:14.104 --> 00:30:16.105
فبيصدر شحنة كهربية بفولت عالي 

00:30:17.073 --> 00:30:18.874
 لما بتقربها من غاز بيشتعل

00:30:20.309 --> 00:30:24.885
الدراسات اللي على توليد الكهرباء من الكوارتز لسه في المهد ومعلوماتنا عنها لسه ضعيفه

00:30:25.613 --> 00:30:29.082
لكن أكيد كل ما كتلة الجرانيت تكبر كل ما الشحنات الكهربية هتزيد

00:30:29.716 --> 00:30:33.753
ولازم يبقى الكوارتز قطعة واحده علشان تولد شحنات، مينفعش لحام

00:30:39.190 --> 00:30:43.827
التناسق والإستقامة العالية اللي في المسلة كانت - في رأيي - علشان  خاصية الإستقرار أو الوقوف الحُر

00:30:44.361 --> 00:30:46.696
إنها تبقى واقفة مستقرة من غير أي أساليب تثبيت

00:30:47.730 --> 00:30:53.171
يعني هما ليه مثلًا معملوش المسلة عمود ما هو كان هيبقى أسهل، زي أعمدة معبد الوادي مثلًا

00:30:58.606 --> 00:31:03.009
لإن العمود مركز الثقل بتاعه فوق، فثباته هيكون أضعف وأقل

00:31:03.009 --> 00:31:10.448
إنما المسلة عشان قاعدتها عريضة ومن فوق ضيقة، هتكون مركز الثقل بتاعها تحت، قريب من الأرض

00:31:10.448 --> 00:31:18.522
كل ما مركز الثقل بيبقى قريب من الأرض كل ما الثبات يعلى، وهتبقى مستقرة بشكل أكبر من غير تمايل
 ومن غير أي وسائل تثبيت

00:31:18.522 --> 00:31:23.459
فيه جملة مكتوبة على مسلة تحتمس التالت، اللي موجودة دلوقتي في إيطاليا

00:31:29.997 --> 00:31:31.565
واست اللي هي مدينة الأقصر حاليًا

00:31:32.566 --> 00:31:36.502
إحنا دايمًا كنا بنعتبر النصوص مجازية، زي ما قولنا مصر صورة السماوات

00:31:36.769 --> 00:31:41.506
وإفتكرنا إنها مجازية تعبيرًا عن الجمال والصفاء وطلع إن المقصود صورة بالمعنى الحقيقي

00:31:41.907 --> 00:31:48.312
فلما يتكتب على المسلة أضاءت بجمالها واست أو الأقصر
يبقى ممكن إنها تكون  فعلًا أضاءتها بالمعنى الحرفي مش المجازي

00:31:48.779 --> 00:31:54.083
وإن ده وارد جدًا يكون أحد فوائد المسلات، ويبرر إنتشارها في معظم مناطق مصر القديمة

00:31:57.586 --> 00:32:01.689
المسلة الناقصة بتقدم أدلة غير مباشرة عن الإندثار المفاجئ لأصحاب الحضارة

00:32:02.490 --> 00:32:05.992
المشهور في المراجع إن المسلة الناقصة منسبوة للملكة حتشبسوت

00:32:06.826 --> 00:32:08.861
وتوقفت لإنها إتكسرت منهم أثناء نحتها

00:32:23.940 --> 00:32:30.000
طيب لو فعلًا ده اللي حصل، ليه مستفادوش من القطع اللي حصل، لنجت آثار تانية

00:32:30.479 --> 00:32:38.370
يعني المسلة مقطوعة من 3 جهات .. الملوك اللي جُم بعد كده مستفادوش ليه بالقطع ده وعملوا توابيت أو تماثيل أو غيرها؟

00:32:38.919 --> 00:32:43.123
في ناس بتقول أصل كان مقصود إنهم يحافظوا على التجربة ويسيبوها للي جايين بعد كده

00:32:43.355 --> 00:32:51.895
ده كلام نظري كله ولا يتوافق مع الطبيعية البشرية
اللي لما بتعمل فكرة غلط أو مشروع غلط، بتحاول تعمل أقصى استفادة من الغلط دا

00:32:51.895 --> 00:32:58.820
مش المسلة بس، في جنبها برضه منحوتة ضخمة تانية، مش باين من ملامحها أوي كانوا ناويين يخلوها إيه

00:32:59.168 --> 00:33:03.974
لكن برده مقطوعة من 3 جهات وواقفة على كده، ولم يتم الاستفادة بيها!

00:33:05.206 --> 00:33:10.343
فالإستنتاج دلوقتي إن حصل حاجة معينة أدت إلى التوقف المفاجئ في أعمال المحجر

00:33:10.844 --> 00:33:14.480
كريستوفر دن كان شايف إن الكسور اللي في المسلة مكانتش نتيجة غلطة ولا حاجه

00:33:15.047 --> 00:33:20.151
لكنها حصلت بسبب كارثة طبيعية ضربت مصر وإنتهت بفناء أصحاب الحضارة وعلومهم

00:33:20.952 --> 00:33:25.389
واللي جُم بعد كده معرفوش يتعاملوا مع قطع المسلة ولا الإستفادة منها

00:33:25.555 --> 00:33:30.454
وحتى هنلاقي آثار حضارات جت بعد كده حاولت فعلًا إنها تستفاد من المسلة ومعرفتش

00:33:30.593 --> 00:33:36.472
دي آثار مثلًا قطع منشار مايل واضح إن صاحبه معرفش يكمل من قسوة الجرانيت

00:33:38.432 --> 00:33:42.719
وواضح إن في جنبه محاولة تانية بالمسامير وبرده مكملتش

00:33:42.969 --> 00:33:45.338
ده إسلوب الحضارات اللي جت بعد كده، زي عصر الأسرات

00:33:45.805 --> 00:33:51.676
والبطالمة والرومان والعرب، اللي أدواتهم إختلفت عن أدوات أصحاب الحضارة الأولى

00:33:51.676 --> 00:33:57.800
المسلات حصل ليها إعادة إستخدام، وموضوع النقوش والأسماء ده عليه علامة إستفهام كبيرة

00:33:57.981 --> 00:34:02.151
مسلة الكرنك المكسورة عليها إسم حشتبسوت وإسم تحتمس التالت الإتنين

00:34:02.818 --> 00:34:05.490
طبعًا هي منسوبة للأقدم، اللي هي حتشبسوت

00:34:05.754 --> 00:34:09.824
طيب إيه اللي يمنع إن حتشبسوت نفسها تكون حطت إسمها على أثر أقدم منها

00:34:11.358 --> 00:34:14.349
برده مسلة لندن عليها نقوش تحتمس التالت

00:34:14.661 --> 00:34:17.052
راح جاي الملك رمسيس التاني

00:34:17.330 --> 00:34:18.558
إداله كتف كدا

00:34:18.731 --> 00:34:21.568
وراح كاتب عن إنتصاراته الحربية في الجزء الصغير ده

00:34:22.167 --> 00:34:27.077
رغم إن الملك رمسيس التاني أصلًا منسوب له فوق الـ 15 مسلة، بس هو كتب هنا برده

00:34:27.705 --> 00:34:34.452
والنقوش زي ما إحنا شايفين سطحية وضعيفة، ولذلك ممكن المسلة تبقى أقدم منهم هما الاتنين، وحصل لها إعادة استخدام

00:34:35.244 --> 00:34:40.882
رغم كل اللي إتقدم حول المسلات، والكتب، والدراسات لكن لسه المسلات بتمثلنا لغز

00:34:41.249 --> 00:34:50.289
إزاي إتنحتت؟ إزاي كانوا ناويين يتعاملوا مع وزن المسلة الناقصة الخرافي اللي بيوصل لـ 1200 طن؟
إيه فايدة المسلات الحقيقية؟

00:34:50.289 --> 00:34:53.458
لكن لسه لحد النهارده معندناش إجابة كاملة على الأسئلة

00:34:53.625 --> 00:34:54.659
نشوفكم الحلقة الجاية إن شاء الله


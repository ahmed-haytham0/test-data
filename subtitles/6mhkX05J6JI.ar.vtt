WEBVTT
Kind: captions
Language: ar

00:00:00.000 --> 00:00:02.540
*يدّعي المرض* 

00:00:04.260 --> 00:00:06.260
*رحم الله الفقيد*

00:00:13.600 --> 00:00:18.160
كل حاجة جميلة على حسب الإحصائيات،
1907 كان متوقع إن أنت تعيش لـ 46 سنة

00:00:18.200 --> 00:00:21.680
1957 كان متوقع إن أنت تعيش لـ 66 سنة

00:00:21.680 --> 00:00:24.860
سنة 2007 كان متوقع إن أنت تعيش لـ 75 سنة

00:00:24.860 --> 00:00:26.400
هل فكرت دا ممكن يكون معناه إيه؟

00:00:26.400 --> 00:00:28.960
هل فكرت بعد كام سنة عمر الإنسان ممكن يوصل لكام؟

00:00:28.960 --> 00:00:32.620
هل ممكن عمر الإنسان يفضل يزيد لحد ما البشرية تبطل تموت؟ 

00:00:32.680 --> 00:00:38.160
الأرقام الحالية بتبين قد إيه تقدمنا في الطب والهندسة 
مد عمر الإنسان بشكل غيرعادي.

00:00:38.160 --> 00:00:42.080
زمان حتى لو كانت الدولة متقدمة زي إنكلترا، كان متوقع إن أنت تعيش لـ 35 سنة

00:00:42.080 --> 00:00:46.260
دا مش عشان أنت هتموت وأنت عندك 35، دا عشان أغلبية الناس كانت بتموت وهي أطفال

00:00:46.460 --> 00:00:47.480
الحياة كانت صعبة أوي 

00:00:47.480 --> 00:00:49.240
أطفال كتير كانت بتموت وهي بتتولد

00:00:49.240 --> 00:00:53.760
نسبة موت الأطفال في بعض الدول كانت بتوصل لـ 40%
يعني كل 5 أطفال، فيه 2 بيموتوا

00:00:54.040 --> 00:00:56.740
ولو عشت من كل الحاجات دي، فيه أمراض قاتلة يا بابا

00:00:56.980 --> 00:00:59.920
زمان كان فيه طاعون، في بعض القرى كان بيقتل 80% من سكانها.

00:00:59.920 --> 00:01:01.860
أنت متخيل
%80 من مدينة تختفي!

00:01:01.860 --> 00:01:05.160
زمان كان فيه الإنفلونزا الأسبانية، إللي أصابت أكتر من نص مليار بني آدم

00:01:05.260 --> 00:01:08.520
وقتلت على الأقل..على الأقل، 50 مليون شخص

00:01:08.560 --> 00:01:10.920
ولو عشت من كل دا، زمان كان فيه حروب

00:01:10.920 --> 00:01:12.780
حرب 30 عام 
حرب 100 عام

00:01:12.780 --> 00:01:13.720
حروب عالمية

00:01:13.720 --> 00:01:14.560
وحرب باردة

00:01:14.560 --> 00:01:15.880
أنت لسه عايش

00:01:15.880 --> 00:01:17.600
لكن تعالى بص على الزمن بتاعنا دلوقتي

00:01:17.660 --> 00:01:19.660
النهارده بقى فيه ولادة آمنة لنسبة كبيرة من سكان العالم

00:01:19.860 --> 00:01:22.760
النهارده نسبة الأطفال إللي بيموتوا أقل من 1%

00:01:22.760 --> 00:01:25.880
النهارده بسبب التطعيم والمضادات الحيوية، فيه أمراض اختفت

00:01:25.940 --> 00:01:27.160
أمراض انقرضت

00:01:27.160 --> 00:01:31.980
النهارده على حسب كتاب لدكتور/ ستيفين بينكردكتور في جامعة هارفارد
دا تقريباً أكتر وقت مسالم في تاريخ البشرية

00:01:31.980 --> 00:01:32.860
حتى الحروب يا راجل

00:01:32.940 --> 00:01:35.600
زمان كان فيه حروب بتخلص في 100 سنة!
النهار ده فيه حروب بتخلص في 6 أيام

00:01:35.600 --> 00:01:40.120
وعلى حسب التوقعات، سنة 2050 مُتوقع إن عدد الناس اللي توصل 80 سنة يزيد 3 مرات

00:01:40.280 --> 00:01:41.100
يبقى ايييه؟

00:01:41.100 --> 00:01:42.180
شكلنا هنعملها ولا ايييه؟

00:01:42.280 --> 00:01:44.240
كل الإشارات رايحة هذا الاتجاة

00:01:44.240 --> 00:01:47.040
بننتصر على الأمراض وعلى غرائز العنف
فاضل إيه؟

00:01:47.040 --> 00:01:48.420
فاضل الشيخوخة

00:01:48.840 --> 00:01:49.700
وللا...

00:01:49.700 --> 00:01:52.300
فيه دراسة 2014، منشورة في Nature Communications...

00:01:52.300 --> 00:01:54.580
لقوا إن حاجات بسيطة جداً، زي تقليل الأكل...

00:01:54.580 --> 00:01:57.580
على حسب ما فهمت، ممكن يزود عمر الفئران 50%

00:01:57.580 --> 00:02:00.020
يا فرحتي
ما أنا ممكن أعيش كتير وتبقى صحتي تعبانة

00:02:00.260 --> 00:02:04.440
على حسب التجارب دي، الفئران كانت أقل عرضة إن يجيلها سرطانات وأمراض القلب... وشوية حاجات كدا

00:02:04.500 --> 00:02:06.720
مش بس كدا، مش لازم تضغط على نفسك ومتاكلش

00:02:06.720 --> 00:02:07.720
فيه عملية اسمها Parabiosis 

00:02:07.720 --> 00:02:12.380
كانت بتتعمل في القرن الـ 19، كانوا بيوصلوا جسمين ببعض، يعني يخلطوا دم الجسمين.

00:02:12.380 --> 00:02:14.440
المهم العلماء في الخمسينات، لاحظوا حاجة غربية جداً

00:02:14.440 --> 00:02:18.540
لما كنت بتمسك فارعجوز وفار شاب، وتعمل لهم عملية الـ Parabiosis...

00:02:18.540 --> 00:02:20.055
توصل جسمهم ببعض...

00:02:20.060 --> 00:02:23.020
الفارالعجوز زي ما يكون بيصغر في السن

00:02:23.020 --> 00:02:25.960
واضح إن دم الشباب، كان بينعش العجوز

00:02:25.960 --> 00:02:26.760
دي حاجة غريبة جداً

00:02:26.760 --> 00:02:29.560
بس تخيّل، أنت لوهلة... بتعكس الشيخوخة

00:02:29.940 --> 00:02:31.000
بتعكسها

00:02:31.000 --> 00:02:35.500
وفي دراسة في جامعة كامبريدج، لقوا إن دم الشباب بيُساعد في شفاء أمراض العمود الفقري

00:02:35.500 --> 00:02:39.120
في دراسة تانية في جامعة هارفارد، لقوا إن دم الشباب بيساعد في زيادة الخلايا العصبية

00:02:39.120 --> 00:02:42.880
والعلماء تقريباً قدروا يحددوا مين ممكن يكون مسؤول عن هذه الإصلاحات

00:02:42.880 --> 00:02:47.880
زيادة هرمون اسمه GDF11 في الدم، بيزود الصمود في العضلات، وبيعالج تدهورالحمض النووري

00:02:47.880 --> 00:02:50.520
أسمع واحد بيسأل.."طب اللي أعضاؤه بايظة..اللي أعضاؤه بتفشل؟"

00:02:50.520 --> 00:02:53.840
أحب أقولك إن عن طريق الخلايا الجذعية، احنا نقدر نعمل الأعضاء يابطل

00:02:53.840 --> 00:02:57.140
بحيث لو جالك فشل كلوي، نجيبلك كلية جديدة
نعملهالك يا باشا...

00:02:57.380 --> 00:02:58.140
تؤمرنا

00:02:58.140 --> 00:03:02.040
ولوعندك بعض التحفظات عشان الخلايا الجذعية، وعن طريق عملية اسمها Decellularization

00:03:02.040 --> 00:03:05.320
نقدر نأخد قلب خنزير، ونحوله لقلب بني آدم

00:03:05.320 --> 00:03:06.280
قلب خنزير؟

00:03:06.280 --> 00:03:11.700
هو أصله شبه جداً قلب البشر
بنأخد خلايا من عندك ونحطها على هذا القلب... ويبقى قلبك يا معلم.

00:03:11.700 --> 00:03:13.840
وفيه هندسة الأنسجة لو مبتحبش الخنازير

00:03:13.840 --> 00:03:16.540
دكتور في معهد Karolinska، المعهد المسؤول عن جائزة نوبل في السويد

00:03:16.540 --> 00:03:18.380
عمل عملية حوّل فيها الـTrachea 
الحتة دي

00:03:18.420 --> 00:03:19.380
من أنسجة هو عاملها

00:03:19.380 --> 00:03:20.920
وبعدها أكتر من 12 عملية اتعملت

00:03:20.920 --> 00:03:22.480
هندسة الأنسجة دا مجال بينمو بسرعة جداً

00:03:22.480 --> 00:03:24.400
لو مبتحبش الخناذير يعني
 just in case 

00:03:24.400 --> 00:03:29.660
كون إن أنت تقدر تنتج العضو، وتدهنه بخلايا الشخص، بحيث إن جهاز المناعة مايبتديش يهاجمه

00:03:29.660 --> 00:03:32.295
دي حاجة ثورية جداً
أيوه، خلاص حلينا المشكلة

00:03:32.300 --> 00:03:34.020
لو حاسس إن أنت مفهمتش حاجة، فمش مشكلة

00:03:34.100 --> 00:03:37.980
اللي بحاول أقوله، إن احنا بقينا جامدين جداً في التصدي لبعض الأمراض

00:03:37.980 --> 00:03:40.400
ليه بقا مانمنعش الموت تماماً؟ 

00:03:40.400 --> 00:03:45.040
احنا عندنا أدوية للأمراض
وقاية من الأمراض
مفيش عنف، وكل حاجة زي الفل

00:03:45.040 --> 00:03:51.460
المهم كل هذه الاكتشافات دفعت كتير جداً من العلماء إن هو يقولك
 "خلاص، ما عَادش فيه سن مانقدرش نتعداه"

00:03:51.460 --> 00:03:55.700
يعني حاجز الـ 122 سنة الوصلته السيدة الفرنسية 
Jeanne Louise Calment
ممكن نتخطاه

00:03:55.700 --> 00:03:57.880
"نقدر نعيش أطول من كدا"

00:03:57.880 --> 00:04:00.840
الغريب... دراسة مرعبة!
كانت منشورة من كام شهر، لقينا دا ☝

00:04:00.845 --> 00:04:03.855
شكلك مانتش فاهم حاجة
هفهمك اهوه، اصبر عليا

00:04:03.860 --> 00:04:07.400
من تقريباً أول القرن اللي فات وعمر البشرية عمال بيزيد...
إلا آخر 30 سنة

00:04:07.400 --> 00:04:11.600
عدد الناس اللي بيوصلوا للـ 100، ما عدش بيزيد زي الأول

00:04:11.600 --> 00:04:12.640
دا وقف مكانه

00:04:12.640 --> 00:04:16.220
لو ركزت شوية هتلاحظ إن عدد الناس اللي بتوصل لأعمارعالية اوي ابتدأ يقل

00:04:16.220 --> 00:04:20.220
لو أنت شخص من التيار المتفائل، دي مفاجأة كبيرة جداً بالنسبة لك

00:04:20.220 --> 00:04:25.540
احنا مش كنا لسا متكلمين إن كل حاجة بقة حلوة، وإن التكنولوجيا عمالة تتقدم، وإن دا كله زود العمر الافتراضي بتاع البني آدم؟

00:04:25.540 --> 00:04:29.220
مش المفروض إن الحاجات دي كلها تزود عمر الناس، وتزود الأعداد اللي بتوصل لفوق الـ 100؟

00:04:29.220 --> 00:04:30.180
ايه اللي حصل؟

00:04:30.180 --> 00:04:32.280
إحصائيات زي دي عملت خناقة كبيرة جداً في المجتمع العلمي

00:04:32.280 --> 00:04:36.980
هل يعني إن خلاص؟ الدنيا كدا وقفت؟ 
عمر الإنسان الطبيعي مايقدرش يتعدى الـ 120 سنة؟

00:04:36.980 --> 00:04:39.160
وبيني وبيك صعب الواحد يتخيل حياة من غير موت

00:04:39.160 --> 00:04:40.640
ما أكيد فعلًا لازم يبقى فيه نهاية!

00:04:40.640 --> 00:04:42.980
ويمكن نهايتنا في الحياة دي الـ 120 سنة

00:04:42.980 --> 00:04:45.860
فكر فيها
كلنا اتولدنا لقينا كل حاجة حوالينا بتموت

00:04:45.860 --> 00:04:47.360
مفيش حاجة بتعيش إلى ما لا نهاية

00:04:47.360 --> 00:04:50.100
حتى شمسنا العظيمة
كلها 4..5 مليار سنة وتختفي

00:04:50.100 --> 00:04:51.900
الشمس الكبيرة دي هتموووت

00:04:51.900 --> 00:04:56.480
وزي ما قلت، دايماً في مخليتنا كبشر إن كل حاجة ليها نهاية، شكلنا كدا
 وصلنا لآخرنا 

00:04:56.480 --> 00:05:04.340
في العموم، كان رأي كتير جداً من العلماء إن الدراسات دي مش حاطة في حسبانها إن ممكن يبقى فيه تقدم تقني يزود عمر البشرية!

00:05:04.340 --> 00:05:07.300
وإن حتى لو فيه وقوف، مش بالضرورة الوقوف دا يبقى طويل!

00:05:07.300 --> 00:05:09.100
محدش عارف التقنيات الجاية ممكن تعمل إيه!

00:05:09.100 --> 00:05:12.240
بس في رأيي الشخصي عشان نعرف إذا كان ممكن إنسان يعيش للأبد...

00:05:12.240 --> 00:05:15.660
لازم نِعرَف الموت!
لازم نِعرَّف يعني إيه موت!
يعني إيه نهاية الحياة؟

00:05:15.660 --> 00:05:17.320
والسؤال الأهم، يعني إيه حياة؟

00:05:17.320 --> 00:05:19.340
والسؤال الأكثر أهمية، حياتك أنت مين؟

00:05:19.340 --> 00:05:20.980
هل أنت جسم بيموت بأمراض؟

00:05:20.980 --> 00:05:22.920
ولا أنت أخلاق بتموت بفواحش؟

00:05:22.920 --> 00:05:24.920
ولا أنت ذاكرة بتموت بالنسيان؟

00:05:24.940 --> 00:05:26.820
ولا أنت فكرة بتموت بتخلي أصحابها عنّها؟

00:05:26.820 --> 00:05:31.020
قبل ما نسأل السؤال إذا كان ممكن نعيش للأبد...
لازم نعرّف احنا إيه؟ وحياتنا إيه؟

00:05:31.020 --> 00:05:33.500
وبعدها نقدر نسأل إذا كانت حياتنا فانية ولا لأ!

00:05:33.500 --> 00:05:38.420
ومين عارف؟
مش يمكن نقدر ناخد شخصيتك ونحطها على فلاشة ونستنسخها مليارات المرات...

00:05:38.420 --> 00:05:39.880
ونبعتها لكل حتة في الكون!

00:05:39.880 --> 00:05:41.440
وبالتالي نضمن إن أنت مش هتموت أبداً

00:05:41.440 --> 00:05:44.320
بس هيفضل السؤال، أنت انهو واحد في الفلاشات دي؟

00:05:44.320 --> 00:05:46.880
عشان كدا لازم نعرف التعريفات دي، ونبتدي بيها.

00:05:46.880 --> 00:05:47.380
شكراً

00:05:47.380 --> 00:05:53.340
وأخيراً وليس آخراً، متنساش تشوف المصادر، وتشوف الحلقات اللي فاتت، وتستنانا الأسبوع الجاي يا حلو.

00:05:53.600 --> 00:05:54.340
شكراً جداً 

00:05:54.580 --> 00:05:56.880
آآآه وتعمل سابسكرايب (اشتراك)، لو أنت عاليوتيوب طبعاً.

00:05:57.040 --> 00:06:01.580
*Outro plays*


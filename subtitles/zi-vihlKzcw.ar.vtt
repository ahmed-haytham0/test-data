WEBVTT
Kind: captions
Language: ar

00:00:14.760 --> 00:00:17.040
كان يا ما كان بقديم الزمان

00:00:17.120 --> 00:00:19.100
بنت صغيرة إسما ريما

00:00:19.200 --> 00:00:21.580
شعرا أشقر بيلمع متل الذهب

00:00:21.620 --> 00:00:23.200
وعايشي قريبي من الغابة.

00:00:23.700 --> 00:00:27.640
بيوم من الإيّام، راحت ريما تتتمشّى بالغابة لي حدّ بيتا،

00:00:27.760 --> 00:00:31.120
وهونيك شافت بيت صغير حلو كتير.

00:00:31.460 --> 00:00:32.660
من حشريّتا

00:00:32.800 --> 00:00:35.580
دقّت ريما عباب البيت بس ما حدا فتحلا…

00:00:35.935 --> 00:00:39.095
فبتفوت لجوا لأنو الباب كان مشقوق.

00:00:39.380 --> 00:00:42.540
أول شي بتلاحظ على طاولة بالمطبخ

00:00:42.620 --> 00:00:44.660
تلات صحون فين أكل،

00:00:44.700 --> 00:00:48.680
فبتقوم ريما بتاكل  شوي من الصحن الأول لأنّو كانت جوعاني كتير،

00:00:48.780 --> 00:00:51.400
بس أوّل ما داقت حسّتو حرّ كتير!

00:00:52.140 --> 00:00:57.040
فبتغيير و بتدوق من الصحن التاني بس كان الأكل لي في مسقّع كتير!

00:00:57.200 --> 00:01:03.780
فقامت جرّبت الأكل لي بالصحن التالت وانبسطت لأنّو كان عزوقا وكتير طيّب!

00:01:04.500 --> 00:01:06.260
من بعد ما خلّصت الصحن

00:01:06.260 --> 00:01:08.080
حسّت حالا تعباني شوي،

00:01:08.280 --> 00:01:10.600
فراحت عؤضة القعدي تترتاح،

00:01:10.660 --> 00:01:12.720
وبتنتبه لتلات كراسي:

00:01:12.720 --> 00:01:16.940
بتجرّب الأوّلي بس كانت الكرسي كتير كبيري عليا…

00:01:17.200 --> 00:01:19.380
بتقعد عالكرسي التانية بس كمان ما ريّحتا

00:01:19.720 --> 00:01:21.080
لأنّا كمان كبيري…

00:01:21.300 --> 00:01:26.400
بس بالآخر جرّبت الكرسي التالتي ولاقت حجما وسط وبريّح!

00:01:26.780 --> 00:01:29.020
هيّي وقاعدي عم تتأمّل بالبيت

00:01:29.160 --> 00:01:31.020
بتبلّش ريما تحس بالنعس،

00:01:31.680 --> 00:01:34.700
فبتطلع على قوض النوم لي فوق تتنام.

00:01:35.100 --> 00:01:37.540
أوّل تخت كان قاسي كتير،

00:01:37.600 --> 00:01:40.100
تاني تخت كان رخو كتير وما ريّحا،

00:01:40.400 --> 00:01:45.540
بس تالت فرشي كانت متل ما هيّي معوّدي بالبيت فبتغلّ فيا وبتغفى…

00:01:46.020 --> 00:01:48.260
هلّأ لي ما كانت ريما عارفتو

00:01:48.320 --> 00:01:51.260
إنّو أصحاب البيت هنّي تلات دبب،

00:01:51.260 --> 00:01:54.860
فلمّا رجعو عبيتن انتبهو إنّو في حدا جوّا…

00:01:55.120 --> 00:01:58.840
الدبي الأم و الدب البي بعصّبو كتير

00:01:58.840 --> 00:02:02.140
والدب الصغير ببلش بكي لأنّو صحنو كان فاضي!

00:02:03.260 --> 00:02:05.500
بكفّو الدبب التلاتي على قوضة القعدي وجديد!

00:02:05.580 --> 00:02:09.120
وبينتبهو إنّو كمان في حدا قعد على الكراسي!

00:02:09.120 --> 00:02:10.380
ومش بس هيك،

00:02:10.420 --> 00:02:12.900
كرسي الدب الصغير كانت مكسورة كمان،

00:02:12.980 --> 00:02:15.920
وهالشي خلّا يبكي عن أوّل وجديد!

00:02:16.460 --> 00:02:17.520
ولمّا طلعوا على تخوتتن،

00:02:17.520 --> 00:02:20.040
لاقو ريما نايمي بتخت الدب الصغير،

00:02:20.040 --> 00:02:22.820
وتخوتتن البقوي مفشكلي عالآخر!

00:02:22.820 --> 00:02:27.260
بيرجع الدب الصغير يبكي من الزعل ومن كتر ما كان صوتو عالي،

00:02:27.260 --> 00:02:31.920
بوعّي ريما لي بتنأز لمّا تشوف تلات دبب معصبّين كتير قدّاما!

00:02:32.320 --> 00:02:34.100
ومع إنّو خافت ريما كتير،

00:02:34.160 --> 00:02:38.260
بس الدبب التلاتي ما قرّبو صوبا، وتركوا تفل عالسريع!

00:02:38.340 --> 00:02:42.640
نطّت من التخت، تدركبت عالدرج، فتحت الباب وهربت عالغابي!

00:02:42.920 --> 00:02:44.440
ولمّا بعّدت عن البيت

00:02:44.740 --> 00:02:48.400
وعدت حالا إنّو هيدي آخر مرّة بتتصرّف فيا بهالطريقة،

00:02:48.540 --> 00:02:51.340
وما بحياتا تستعمل غراض بلا إزن!

00:02:54.080 --> 00:02:55.300
عجبكن الفيديو؟

00:02:55.340 --> 00:02:57.540
كبسو Like واعملو Share مع أصحابكن!

00:02:57.600 --> 00:03:00.600
اكبسو على Subscribe وما تنسو الجرس!

00:03:00.600 --> 00:03:02.880
اعملو Search لليلا تيفيي على يوتيوب


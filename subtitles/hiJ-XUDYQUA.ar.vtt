WEBVTT
Kind: captions
Language: ar

00:00:00.000 --> 00:00:06.060
النهاردة يا جماعة موضوعنا بيتعلق بصمامات القلب

00:00:06.400 --> 00:00:13.540
لأن في ناس كتير أوي مش عارفة صمامات القلب و عايزين ندي معلومة سهلة ومبسطة

00:00:13.760 --> 00:00:21.560
هو القلب بيتكون من عضلة , و بيتكون من صمامات , و بيتكون من غشاء مبطن للقلب , و بيتكون من غشاء مغلف للقلب

00:00:21.760 --> 00:00:26.720
و في جهاز كهربا بيشغله, و في شرايين بتغذي عضلة القلب

00:00:27.280 --> 00:00:30.600
إيه بقا جزء الصمامات بتاعت القلب دي ؟

00:00:30.600 --> 00:00:32.600
صمامات القلب دول أربعة

00:00:32.780 --> 00:00:35.600
و ال4 دول بوابات , البوابة دي بقا بتعمل إيه؟

00:00:36.140 --> 00:00:39.680
بتسمح إنها تفتح كده فالدم يعدي في الإتجاه ده و تقوم قافلة تاني

00:00:39.940 --> 00:00:41.640
تفتح و تقفل, تفتح وتقفل

00:00:42.080 --> 00:00:52.440
فهي صمامات القلب بتسمح بمرور الدم في إتجاه واحد, مش في الإتجاهين أبدًا, و بمعدل معين.

00:00:52.440 --> 00:00:59.540
لو حصل إن الصمام الدم راح و جه في الإتجاهين, يبقا ده إسمه عنده إرتجاع في الصمام

00:00:59.540 --> 00:01:07.960
لو هو ماشي في إتجاه واحد بس اللي هو مخلوق علشانه و الطبيعي بتاعه, بس بمعدل أقل مما يجب

00:01:07.960 --> 00:01:11.600
يبقا ده إسمه ضيق في الصمام الميترالي, أو ضيق في الصمام

00:01:11.860 --> 00:01:22.580
يبقا أي صمام من صمامات القلب الـ4 , ممكن يصاب بضيق أو إرتجاع , أو ضيق و إرتجاع في نفس الصمام أو في أكثر من صمام

00:01:23.660 --> 00:01:27.820
طيب إيه الأسباب اللي بتؤدي إلى خلل في وظائف الصمامات ؟

00:01:29.100 --> 00:01:39.120
أكثر مرض شائع بيؤثر على صمامات القلب ويؤثر على حياة المرضى و يحتاج تدخلات مننا شديدة أثناء الحياة

00:01:39.320 --> 00:01:43.400
هو إصابة الصمامات بالحمى الروماتيزمية

00:01:43.500 --> 00:01:45.440
طب الحمى الروماتيزمية دي عبارة عن إيه؟

00:01:45.840 --> 00:01:55.180
عبارة عن تكرار إصابة الحلق و اللوزتين بالميكروب السبحي يؤدي إلى تكوين أجسام مضادة في الجسم

00:01:55.480 --> 00:02:04.920
الأجسام المضادة دي بتتفاعل مع صمامات القلب و تعمل التهابات في عضلة القلب, في صمامات القلب, في الغشاء المغلف للقلب.

00:02:04.920 --> 00:02:12.220
كله يخف, العضلة تخف و الغشاء يخف, و تظل الصمامات يحصل فيها ضيق أو إرتجاع.

00:02:12.380 --> 00:02:22.840
يبقا تكرار الإصابة بالتهاب اللوزتين و الحلق بالميكروب السبحي ده أكتر سبب يعمل خلل في وظائف صمامات القلب

00:02:23.520 --> 00:02:30.720
الحاجة التانية, الصمام الرئوي اللي هو بيسمح بمرور الدم من البطين الأيمن إلى الرئتين.

00:02:30.720 --> 00:02:37.660
معظم الأسباب أو أكتر المصابين بضيق في الصمام الرئوي بيبقا ده نتيجة آفة خلقية

00:02:37.660 --> 00:02:42.820
ولد الطفل و قلبه مصاب بضيق في الصمام الرئوي.

00:02:43.880 --> 00:02:49.240
في موضوع آخر بقا, هو في أسباب أخرى كتير و دي مش هنتكلم عنها أوي

00:02:49.240 --> 00:02:53.540
لكن في موضوع مهم جدًا إسمه إرتخاء الصمام الميترالي.

00:02:53.540 --> 00:02:57.880
و إرتخاء الصمام الميترالي ده لا هو حمى روماتيزمية , دي حاجة خلقية

00:02:58.380 --> 00:03:04.500
و بتؤثر على عدد كبير من الناس, لكن ليس له أي خطورة, و لا في أي قلق منه خالص

00:03:05.000 --> 00:03:11.780
90% من الناس المصابين بإرتخاء الصمام الميترالي, بيعيشوا و هما ميدروش عنه أي حاجة خالص

00:03:11.780 --> 00:03:15.980
و لا حاسين بأي حاجة خالص, و لما يحسوا, يحسوا بأعراض مش مقلقة

00:03:15.980 --> 00:03:25.820
95% من المصابين بإرتخاء الصمام الميترالي ميحتاجوش لعمليات ولا جراحات و لا قلب مفتوح و لا حتى دوا  و لا علاج ولا حاجة

00:03:26.800 --> 00:03:33.980
2% من المصابين بإرتخاء الصمام الميترالي, هما اللي ممكن الإرتخاء يعملهم إرتجاع

00:03:33.980 --> 00:03:40.460
و الإرتجاع يؤدي إلى تمدد في الأذين الأيسر أو البطين الأيسر, و الإرتجاع يبقا شديد

00:03:40.460 --> 00:03:47.260
و في الحالة دي يحتاج إن إحنا نعمل عملية عشان نصلح الصمام و نرممه أو نغيره.

00:03:47.540 --> 00:03:57.580
يبقى كل 100 مصاب بإرتخاء الصمام الميترالي, يبقا واحد في كل 200 أو 300 هيحتاج إن إحنا نتدخل و نعمله حاجة

00:03:57.580 --> 00:04:05.440
يبقى لما يتقال بآشعة تليفزيونية حضرتك عندك إرتخاء في الصمام الميترالي ولا كأنك سمعتي حاجة

00:04:05.680 --> 00:04:11.620
لا هيأثر على حمل, و لا هيأثر على ولادة و لا على خلف و لا على ولادة طبيعية ولا قيصرية و لا أي حاجة خالص

00:04:11.620 --> 00:04:19.000
لأن معظم اللي بيصابوا دول بيبقوا البنات, و معظمهم بيبقوا طوال شوية ماشاء الله كده و رفيعين

00:04:19.000 --> 00:04:24.680
سواء ولاد أو بنات بيبقوا طوال و رفيعين, بيجيلهم الإرتخاء بتاع الصمام الميترالي

00:04:24.980 --> 00:04:27.960
يبقى أمراض الصمامات

00:04:28.600 --> 00:04:35.420
الصمامات أربعة , و يصابوا بضيق أو بإرتجاع, أو ضيق و إرتجاع, صمام أو أكتر

00:04:35.420 --> 00:04:40.940
السبب الشائع جدًا هو الحمى الروماتيزمية, السبب الأقل شيوعًا هو إرتخاء الصمام

00:04:41.200 --> 00:04:50.540
و الأطفال يولدوا و عندهم آفة خلقية بضيق الصمام الرئوي, الصمام الرئوي

00:04:50.540 --> 00:05:00.140
بيبقا سببه معظمه آفة خلقية
علاج الصمامات عمومًا أدوية, ولفترات طويلة.

00:05:00.320 --> 00:05:10.860
بعض الصمامات علاجها إن أنا أعمل توسيع للصمام, و بعضها يحتاج تغيير للصمام جراحيًا و بعضها يحتاج الى ترميم للصمام

00:05:11.080 --> 00:05:15.180
لأن الجراح بيدخل يرممه و يصلحه و يسيبه زي ما هو

00:05:15.840 --> 00:05:21.780
في حاليًا طريقة لزراعة صمامات القلب, التقدم التكنولوجي بقا بتاع الحياة

00:05:22.180 --> 00:05:30.860
بقى في النهاردة طريقة إن أنا أغير الصمام و أركب صمام بدل التلفان, عن طريق القسطرة

00:05:31.300 --> 00:05:36.320
يعني لو آجي أقارن مهنتي في الطب في الصمامات من 30 سنة للنهاردة إيه اللي حصل؟

00:05:36.760 --> 00:05:41.500
من 30 سنة كنت بدي نوع أو 2 من الحبوب, و بعد كده كل حاجة تروح للجراح

00:05:41.500 --> 00:05:48.320
النهاردة لأ, عن طريق القسطرة أنا ممكن أعالج, و بعدين ممكن أدخل عن طريق القسطرة و أوسع

00:05:49.080 --> 00:05:50.720
و ممكن أدخل عن طريق القسطرة و أرمم

00:05:51.380 --> 00:05:57.660
و ممكن أدخل عن طريق القسطرة و أغير و أزرع صمام صناعي تاني بدل الصمام التالف

00:05:58.760 --> 00:06:03.180
التكنولوجيا لن تنتهي, التقدم العلمي لن ينتهي

00:06:03.180 --> 00:06:10.440
لو انت مصاب أو حد من أسرتك أو أصدقائك مصاب بضيق أو بإرتجاع في صمام أو أكتر

00:06:10.440 --> 00:06:15.200
متقلقش خالص وسائل العلاج موجودةو التقدم التكنولوجي بيتقدم كل يوم

00:06:15.560 --> 00:06:20.060
و كل يوم بنقدر نتدخل في حاجة جديدة و بنحل محل الجراح

00:06:20.060 --> 00:06:28.200
و نادرًا دلوقتي ما المرضى بيروحوا للجراح عشان يفتح صدرهم عشان يغيرلهم الصمام جراحيًا

00:06:29.040 --> 00:06:32.620
لو مصاب بحاجة في الصمام تابع مع الدكتور بتاعك كويس

00:06:32.620 --> 00:06:35.540
خد العلاج بانتظام زي ما هو بيقولك

00:06:36.040 --> 00:06:38.900
إمتنع عن الحاجات اللي الدكتور قالك إمتنع عنها

00:06:39.300 --> 00:06:42.880
زور الطبيب بتاعك في المواعيد المحددة

00:06:42.880 --> 00:06:53.800
يوم ما يتخذ قرار لتغيير نمط العلاج من دوا لحاجة تانية, شاور طبيب و اتنين و تلاتة

00:06:54.140 --> 00:07:00.080
و روح للي بيفهم, و روح للي عنده الخبرة عشان ياخدلك القرار قبل تنفيذه

00:07:00.360 --> 00:07:04.760
خالص تمنياتي ليكم بالصحة والسعادة 
و السلام عليكم و رحمة الله


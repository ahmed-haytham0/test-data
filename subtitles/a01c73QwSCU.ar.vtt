WEBVTT
Kind: captions
Language: ar

00:00:05.500 --> 00:00:10.100
بدي أحكي عن موضوع الأطفال إلي عندهم احتياجات الخاصة

00:00:10.160 --> 00:00:13.020
أنا ابني ذو احتياجات خاصة مشكلته حركة

00:00:13.100 --> 00:00:15.100
يعني يوسف لسا ما بيمشي

00:00:15.180 --> 00:00:17.140
بيحتاج إني أكون معه بالووكر

00:00:17.180 --> 00:00:19.340
أو بعرباية الأطفال لسا

00:00:19.380 --> 00:00:21.360
وفي أشخاص أكيد أكبر منه بالعمر

00:00:21.440 --> 00:00:23.600
صاروا يحتاجوا إلى Wheelchair

00:00:23.640 --> 00:00:26.680
وإنه يكونوا يمشو في المناطق، ويحتاجو هاد الإشي

00:00:26.840 --> 00:00:29.180
إلي عم إحكيه إنه إحنا لما عم نطلع عالمجتمع

00:00:29.260 --> 00:00:31.280
أنا كشخص عم بواجه هاي المشكلة

00:00:31.340 --> 00:00:33.360
لما بدي أخد يوسف مشوار

00:00:33.500 --> 00:00:34.640
وين بدي أخدو

00:00:34.840 --> 00:00:36.320
مكان يكون مسهل

00:00:36.420 --> 00:00:37.620
بداية بالصفّات

00:00:37.640 --> 00:00:40.540
في صفّات في أماكن مشكورة

00:00:40.560 --> 00:00:42.900
إنها بتحدد أماكن صفّات للسيارات

00:00:43.020 --> 00:00:45.440
للأطفال والأشخاص ذو الاحتياجات الخاصة

00:00:45.460 --> 00:00:46.920
هاد الإشي بسهل علينا المهمة

00:00:46.980 --> 00:00:48.700
يعني أنا بكون عم بفكر

00:00:48.860 --> 00:00:50.220
صفّيت السيارة

00:00:50.360 --> 00:00:52.800
يا بدي أنزل العرباي، يا بدي أنزل الووكر

00:00:52.860 --> 00:00:54.500
بعديها بدي أنزل يوسف

00:00:54.900 --> 00:00:56.820
عشان أسهّل المكان إلي رايحين عليه

00:00:56.900 --> 00:00:58.500
ما يكون فيه كتير دراج

00:00:58.520 --> 00:01:01.680
هلأ في أماكن فيها دراج طبعاً كتير عالية

00:01:01.740 --> 00:01:04.640
بطريقة إذا كان فيه بضطر إني أروّح

00:01:04.680 --> 00:01:05.680
أو إنّي ألغي المشوار

00:01:05.780 --> 00:01:07.260
بالإضافة إلى الصفّات

00:01:07.280 --> 00:01:09.540
إنو أنا بستغرب إنه في ناس

00:01:09.640 --> 00:01:12.880
بكون الموقف محطوط الساين

00:01:12.920 --> 00:01:14.620
إنه لذوي الاحتياجات الخاصة

00:01:14.660 --> 00:01:15.820
وبلاقيها مليانة

00:01:15.900 --> 00:01:19.100
وللأسف بكتشف إنه في ناس بتكون هي

00:01:19.120 --> 00:01:21.240
ما عندهم أي مشكلة ولا أي احتياجات خاصة

00:01:21.280 --> 00:01:22.760
وماخدين هاي الصفّات

00:01:22.880 --> 00:01:25.860
أنا بتمنى إنهم يفهموا إحنا شو مشاعرنا

00:01:25.920 --> 00:01:26.820
وشو مشاكلنا

00:01:26.880 --> 00:01:28.740
لأنه هو لما بدو روح مشوار

00:01:28.840 --> 00:01:30.400
وما بلاقي صفّة

00:01:30.460 --> 00:01:31.800
أو المكان مش مجهز

00:01:31.820 --> 00:01:33.600
يعني مرات بكون درجتين تلاتة

00:01:33.640 --> 00:01:35.340
يعني سهل

00:01:35.360 --> 00:01:37.060
بس لما يكون دراج عالية

00:01:37.140 --> 00:01:39.340
وأنا لحالي وفي الووكر

00:01:39.360 --> 00:01:41.520
وحاملة شنتتي وإذا حاملة غرض تاني

00:01:42.060 --> 00:01:43.860
الموضوع عم يصير أصعب وأصعب

00:01:44.560 --> 00:01:47.080
بالنسبة حتى للأماكن الموجودة بدي أحكي أنا

00:01:47.160 --> 00:01:50.420
عمان وبجميع المحافظات وبالوطن العربي

00:01:50.500 --> 00:01:52.800
يعني أطفالنا لما يكون عمره صار ١٣ سنة

00:01:52.820 --> 00:01:54.200
وهو إدراكه منيح

00:01:54.280 --> 00:01:56.440
يعني هو بيفهم إنه بحب يروح، بحب يجي

00:01:56.500 --> 00:01:58.020
زي إخوانه، زي باقي هالناس

00:01:58.120 --> 00:01:59.660
يعني بستغرب مرات

00:01:59.680 --> 00:02:02.900
إنه بيعملو ايفنتات (event) بعمان

00:02:02.980 --> 00:02:04.180
بيعملو أشياء بعمان

00:02:04.200 --> 00:02:06.540
طيب بقدر أخدو ولا لا

00:02:06.580 --> 00:02:09.500
بضطر صرت أنا أبعتلهم مسجات، أبعت رسالة

00:02:09.520 --> 00:02:12.080
إنه هل هو جاهز إنو يروح في المحل

00:02:12.200 --> 00:02:14.400
طيب إحنا بدنا حدائق تكون مسهلة

00:02:14.640 --> 00:02:16.420
بدو يحضر فيلم بسينما

00:02:16.480 --> 00:02:18.240
هل هي مجهزة مكان الفيلم؟

00:02:18.320 --> 00:02:20.660
أو بدو يحضر أي حفلة موسيقية

00:02:20.700 --> 00:02:23.180
طبعاً أنا بحكيلكم أشياء يوسف بحب يشوفها

00:02:23.240 --> 00:02:25.740
وبتمنى أخدها بس طبعاً الموضوع صعب

00:02:26.000 --> 00:02:28.360
حتى المطاعم إنها تكون مجهزة

00:02:28.620 --> 00:02:32.120
أي محل، مثلاً مرات حتى مرة رحت لعند الطبيب

00:02:32.160 --> 00:02:33.820
بدي أخدو عند الدكتور يعني أنا

00:02:33.880 --> 00:02:35.520
جيت أصفّ السيارة

00:02:35.560 --> 00:02:37.040
ما في مصف، ممنوع تصفي

00:02:37.100 --> 00:02:38.980
بالأخير ناديتو للشب قلتلو

00:02:39.040 --> 00:02:41.900
فهمته شو مشكلة ابني، قلتلو وين بتحب أوقفه

00:02:42.000 --> 00:02:44.060
اضطر يعني طبعاً يومها مشكور

00:02:44.160 --> 00:02:46.040
أنا وقفت، يعني اتخيلوا إنتو اللبلكة

00:02:46.080 --> 00:02:48.000
إلي أنا انعجقت فيها وعجقت الشارع

00:02:48.120 --> 00:02:49.340
وقفت بنص الشارع

00:02:49.400 --> 00:02:51.340
الشخص هاد إجى هو حمله

00:02:51.380 --> 00:02:55.080
وأنا طبعاً أم، خليته يحمل ابني ودخله هو عالعيادة

00:02:55.860 --> 00:02:57.860
وعبين ما أنا لقيت صفّة لسيارتي

00:02:58.200 --> 00:03:00.980
فتخيلوا اللبلكة، إنه أنا حتى لما بدي أخدو للطبيب

00:03:01.020 --> 00:03:02.220
بدي أفكر بالطبيب

00:03:02.800 --> 00:03:05.140
إذا العمارة، إذا في صفّة، إذا في دراج

00:03:05.260 --> 00:03:07.000
الحياة ما عم بتكون سهلة

00:03:07.280 --> 00:03:10.040
فبتمنى إنه الناس لما بتكون في صفّات

00:03:10.160 --> 00:03:12.040
أو لما يصير في بنايات جديدة

00:03:12.120 --> 00:03:12.920
إنها تكون مسهلة

00:03:12.980 --> 00:03:15.260
يعني بشكر مرة رحت على مركز هيا

00:03:15.300 --> 00:03:18.240
من الصفّة لكل المركز لفيناه

00:03:18.340 --> 00:03:19.420
ما في ولا درجة

00:03:19.480 --> 00:03:22.140
وكله مسهل بنزول وطلوع

00:03:22.180 --> 00:03:23.600
مجهزة لإله

00:03:23.720 --> 00:03:25.520
وهو انبسط، وأنا ارتحت

00:03:25.580 --> 00:03:26.820
يعني عرفتو علي كيف

00:03:26.900 --> 00:03:28.140
هلأ في نقطة تانية

00:03:28.260 --> 00:03:29.960
إنه لما بنروح إحنا أي مشوار

00:03:30.040 --> 00:03:31.100
نظرات العالم

00:03:31.180 --> 00:03:32.260
أنا هاي بستغرب منها

00:03:32.400 --> 00:03:34.180
بقولهم بحس حالي جاي من الفضاء

00:03:34.240 --> 00:03:36.180
كإنه هو مركب فضائي

00:03:36.220 --> 00:03:38.120
وبسوق هالمركبة الفضائية

00:03:38.140 --> 00:03:40.520
يعني مرات بقول الكبار أوكي

00:03:40.600 --> 00:03:43.380
بس الأطفال هي مرآة تربية أهاليهم

00:03:43.580 --> 00:03:46.800
يعني لما يطّلعو الأهل وأولادهم بطريقة غريبة

00:03:46.960 --> 00:03:49.460
هاد الإشي بيخلق ضغط مزعج علينا

00:03:49.600 --> 00:03:51.800
يعني يوسف مرات ما بيحكي

00:03:51.840 --> 00:03:53.780
بس أنا بكون عنجد توترت

00:03:54.140 --> 00:03:56.060
إذا أبنائي التانيين بتوتروا

00:03:56.100 --> 00:03:57.660
فبحس حالي أنا صرت رايحة

00:03:57.720 --> 00:03:59.320
زي كيف إلي رايح دفاع أول

00:03:59.340 --> 00:04:01.340
إنه عم بستنى حدا يحكي شو بدي أجاوبه

00:04:01.520 --> 00:04:04.460
أو إنه ما بدي أحكي مع الناس كتير

00:04:04.540 --> 00:04:05.720
عشان ما يسألوني

00:04:05.860 --> 00:04:09.080
هاي النظرات مؤذية للعيلة جميعها

00:04:09.220 --> 00:04:11.700
أنا فترة كنت ما أطلع، بطلت أطلع

00:04:11.760 --> 00:04:14.080
بعدين رجعت بعد فترة قلت لأ بدي أطلع

00:04:14.160 --> 00:04:16.020
وهم إلي بدهم يعرفو وين حدودهم

00:04:16.480 --> 00:04:19.700
يعني حتى أشياء تعليقات ما بعرف إيش معناتها

00:04:20.280 --> 00:04:21.760
بكون قاعد بالعرباية

00:04:21.780 --> 00:04:24.280
طبعاً هو حجماً صار أكبر من إنه عرباية

00:04:24.360 --> 00:04:26.120
بس هاي لسهولة حركته

00:04:26.140 --> 00:04:28.040
وأنا أكون مرتاحة بحركته

00:04:28.120 --> 00:04:29.700
بيجي ولاد صغار

00:04:29.860 --> 00:04:32.540
" لساتك بيبي قاعد بالعرباية ! "

00:04:32.600 --> 00:04:35.080
طب الإم وين؟ الترباية وين؟

00:04:35.140 --> 00:04:37.860
يعني ما بدي أقول الله لا يحط حدا محلي في أشياء

00:04:38.100 --> 00:04:40.520
بس أنا مرات عنجد بتوتر

00:04:40.560 --> 00:04:42.800
بقول إنه شو الهدف؟

00:04:42.880 --> 00:04:43.980
أو شو ربيتو ولادكم؟

00:04:44.040 --> 00:04:46.040
شو القيم إلي ربيتو فيها ولادكم؟

00:04:46.060 --> 00:04:49.120
إنكم تكونوا مصدر إزعاج للآخرين

00:04:49.180 --> 00:04:50.360
يعني أنا نصيحة

00:04:50.380 --> 00:04:53.560
إمشوا اعملوا حالكم مو شايفينا أو بإبتسامة

00:04:53.580 --> 00:04:55.240
أو إلي حابب يساعد

00:04:55.300 --> 00:04:57.560
مرات يعني أنا بتذكر مرة رحنا مشوار

00:04:57.620 --> 00:04:59.120
يعني هاي أكتر من مرة صارت معي

00:04:59.260 --> 00:05:01.300
أكون نزلتو، بصير ينزل من السيارة

00:05:01.320 --> 00:05:02.540
بنتبهوا إنه حركته صعبة

00:05:02.600 --> 00:05:04.360
بيجي واحد ما بعرفو

00:05:04.500 --> 00:05:06.240
بيكون ماشي بيقولي أساعدك

00:05:06.320 --> 00:05:09.220
يعني حتى يوسف شو بقلي، هاد زلمة منيح

00:05:09.840 --> 00:05:11.780
يعني إبني ذو احتياجات خاصة

00:05:11.820 --> 00:05:12.760
عنده كل هالمشاكل

00:05:12.800 --> 00:05:15.140
قدر يقيم إنه هاد شخص كويس

00:05:15.240 --> 00:05:17.580
فتخيلوا لما يجي حدا يعلق تعليق سلبي

00:05:17.920 --> 00:05:20.040
فبتمنى من جميع الناس

00:05:20.080 --> 00:05:21.940
لما تشوفو طفل ذو احتياجات خاصة

00:05:22.000 --> 00:05:23.640
بغض النظر أنا مشكلتي حركية

00:05:23.700 --> 00:05:25.860
بس في ناس بتكون يمكن يصدر أصوات

00:05:26.020 --> 00:05:27.420
يمكن يصيبه حالة غضب

00:05:27.640 --> 00:05:28.600
لا تعلقوا

00:05:28.660 --> 00:05:31.740
وخليكم مصدر إيجابي وطاقة إيجابية

00:05:31.840 --> 00:05:33.100
يعني يا بإبتسامة

00:05:33.160 --> 00:05:35.080
يا أما إنكم ضلكم ماشيين

00:05:35.120 --> 00:05:36.140
واعملوا حالكم مو شايفينا


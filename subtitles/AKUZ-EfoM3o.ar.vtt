WEBVTT
Kind: captions
Language: ar

00:02:29.309 --> 00:02:31.913
السلام عليكم.. وأحلى مسا على عيونك.. ويومك لذيذ

00:02:31.913 --> 00:02:32.899
والبقاء للأقوى

00:02:32.899 --> 00:02:34.516
كان عندنا انتخابات مجلس نواب

00:02:34.516 --> 00:02:36.817
وده مش إعلان مدفوع الأجر على فكرة إن في انتخابات.. لأ

00:02:36.817 --> 00:02:38.720
ده مجرد تنويه عشان في ناس فعلاً مش عارفة

00:02:38.720 --> 00:02:40.370
عموما.. ده ولا فرق مع الحكومة في حاجة..

00:02:40.370 --> 00:02:43.439
الحكومة هنا نفذت ما يعرف بنظرية الوفاء الجماهيري

00:02:43.439 --> 00:02:45.184
اللي هو إنت ممكن متروحش الانتخابات..

00:02:45.184 --> 00:02:46.912
وممكن متكونش عارف أصلاً إن في انتخابات..

00:02:46.912 --> 00:02:50.776
بس إحنا هنحط صوتك في الصندوق.. بالعافية.. بالعافية.. بالعافية

00:02:50.776 --> 00:02:52.136
وده مش كلامي يا نجم منك له

00:02:52.136 --> 00:02:54.623
ده كلام عضو مجلس النواب الدكتور محمد فؤاد

00:02:54.623 --> 00:02:58.411
اللي اترشح في انتخابات النواب بمحافظة الجيزة عن الطالبية والعمرانية

00:02:58.411 --> 00:03:00.957
الراجل بيقول على صفحته إيه.. إنه حسب النتايج المعلنة

00:03:00.957 --> 00:03:03.898
إن في مرشح اسمه محمد علي خد 141 ألف صوت

00:03:03.898 --> 00:03:07.441
وإن مرشح كمان اسمه أحمد عاشور خد 115 ألف صوت

00:03:07.441 --> 00:03:10.277
وإنه هو محمد فؤاد نفسه خد 64 ألف صوت

00:03:10.277 --> 00:03:13.939
وإن مرشح كمان اسمه علاء شلتوت خد 54 ألف صوت

00:03:13.939 --> 00:03:15.985
ده غير المرشحين التانيين طبعا اللي أخدوا أصوات أقل

00:03:15.985 --> 00:03:18.411
واحد يقولي أيوة يعني إيه الغريب في ده ما عادي يعني؟

00:03:18.411 --> 00:03:20.566
هو مش عادي بصراحة.. عشان في مشكلة صغيرة بس

00:03:20.566 --> 00:03:24.405
إن كل اللي راحوا انتخبوا 55 ألف ناخب بس!

00:03:24.405 --> 00:03:27.105
فالمرشح محمد فؤاد بيسأل إزاي من 55 ألف ناخب

00:03:27.105 --> 00:03:31.655
نطلع 141 ألف و115 ألف و64 ألف و54 ألف

00:03:31.655 --> 00:03:33.171
كنا مبيتنيهم في رده ولا إيه؟!

00:03:33.171 --> 00:03:36.693
إزاي يعني 55 ألف صوت هم كل اللي اتحطوا في الصناديق

00:03:36.693 --> 00:03:39.687
لما نفتح عليهم نلاقيهم وصلوا لـ 400 ألف صوت

00:03:39.687 --> 00:03:40.783
أنا أقولك إزاي

00:03:41.492 --> 00:03:43.878
((صوت عبد الرحيم علي: أنا القانون.. #### القانون))

00:03:43.878 --> 00:03:48.669
عرفت إزاي.. اللي هو كتف أم القانون ومصر دي بلد بنت فتاكة.. بس كده!

00:03:48.669 --> 00:03:52.021
فعادي.. مش ده صوتك يا كابتن اللي وقفت طوابير في البرد والحر

00:03:52.021 --> 00:03:54.201
عشان تحطه في الصندوق.. طب إنت والصندوق

00:03:54.201 --> 00:03:56.103
طب هتنفض ومش هتيجي تحط صوتك في الصندوق!

00:03:56.103 --> 00:03:58.690
يابا ولا يهمنا.. إحنا هنحطه غصب عنك

00:03:58.690 --> 00:04:02.031
يا عم ده طالع بيقولك إن عبد الفتاح السيسي ميقدرش يوديني النيابة

00:04:02.031 --> 00:04:03.855
يا عم البقاء للأقوى يا عم

00:04:03.855 --> 00:04:06.245
ونبقى فوق القانون.. زي ما إحنا فوق النحو برضه

00:04:06.245 --> 00:04:10.302
يعني في صورة متداولة متأكدناش من صحتها عن بيان منسوب لحزب مستقبل وطن..

00:04:10.302 --> 00:04:11.368
تعرف حزب مستقبل وطن!

00:04:11.368 --> 00:04:15.360
المهم مكتوب في البيان إيه بمحو إرادته.. بدل ما هو يقصد يعني بمحض إرادته

00:04:15.360 --> 00:04:18.717
سواء البيان حقيقي أو متلفق أو حتى ساخر

00:04:18.717 --> 00:04:20.662
بس بصراحة هو ده اللي بيحصل فينا فعلا..

00:04:20.662 --> 00:04:22.268
محدش هيبقى له إرادة هنا

00:04:22.268 --> 00:04:24.578
فطبيعي كل ده يحصل في خلال إسبوع واحد

00:04:24.578 --> 00:04:27.525
يا عم كتف أم القانون ومصر دي دولة بنت فتاكة

00:04:27.525 --> 00:04:29.275
ومحو إرادته والبقاء للأقوى

00:04:29.275 --> 00:04:30.302
وخمسة بقى كده

00:05:51.325 --> 00:05:51.825
السلام عليكم

00:05:51.825 --> 00:05:53.260
محدش يقاطع فرنسا يا رجالة

00:05:53.260 --> 00:05:54.521
المقاطعة مفيش منها أي فايدة

00:05:54.521 --> 00:05:57.861
روحوا إنتجوا واشتغلوا واصنعوا وازرعوا بدل خيابة المقاطعة

00:05:57.861 --> 00:05:59.638
إحنا كدة بنأذي نفسنا لما نقاطع

00:05:59.638 --> 00:06:02.864
هو إنت فاكر لما تبطل تشتري علبة الجبنة المثلثات خلاص يعني

00:06:02.864 --> 00:06:04.524
ماكرون هييجي بيعيط ويقول سامحوني

00:06:04.524 --> 00:06:05.945
لازم نقاطع المنتجات الفرنسية

00:06:05.945 --> 00:06:07.383
المقاطعة هتوجع فرنسا

00:06:07.383 --> 00:06:09.612
لازم ناخد أي موقف ولو بسيط

00:06:09.612 --> 00:06:11.949
مالكم هايجين علينا ليه عشان بنقول مقاطعة فرنسا

00:06:11.949 --> 00:06:14.982
يا جدع ده أنا لو مقاطع أمك مش هتتحمق أوي كدة!

00:06:14.982 --> 00:06:18.724
في الغالب دول الاتجاهين اللي شغلونا من ساعة تجاوزات فرنسا

00:06:18.724 --> 00:06:22.319
ناس بتقولك ملهاش لازمة المقاطعة.. وناس بتقولك لازم نقاطع..

00:06:22.319 --> 00:06:24.384
طيب خلونا نسأل هو يعني إيه مقاطعة أصلاً..

00:06:24.384 --> 00:06:27.853
المقاطعة دلوقتي لما بتتقال بيكون مقصود بيها غالباً المقاطعة الاقتصادية

00:06:27.853 --> 00:06:31.606
وفي أحد تعريفاتها إنها توقف طوعي يعني بإرادتك الحرة

00:06:31.606 --> 00:06:35.190
عن شراء سلعة أو خدمة من شركة أو دولة أو جهة محددة

00:06:35.190 --> 00:06:36.548
ليه بقى؟ إيه السبب؟

00:06:36.548 --> 00:06:40.938
عشان الشركة أو الجهة أو الدولة دي بتسيء إليك أو بتسببلك أذى أو ضرر

00:06:40.938 --> 00:06:43.919
المقاطعة ممكن تكون بين دول أو بين شركات أو بين شعوب..

00:06:43.919 --> 00:06:47.816
ولكن اللي إحنا فيه اليومين دول هو المقاطعة الاقتصادية كموقف جماهيري

00:06:47.816 --> 00:06:53.494
يعني كرد فعل شعبي من الجماهير بيعبروا بيه عن رأيهم ناحية قضايا محلية أو عالمية

00:06:53.494 --> 00:06:57.638
أو وسيلة بيستخدموها للضغط عشان يغيروا قرار أو سياسة بتحصل

00:06:57.638 --> 00:07:00.556
أيوة يعني يا عم بكر دلوقتي إنت شايف مقاطعة فرنسا حاجة حلوة؟

00:07:00.556 --> 00:07:01.559
الإجابة هي….

00:07:01.559 --> 00:07:03.576
إيه ده إنت فاكرني هقولك إجابة كدة بالساهل؟ لأ طبعاً

00:07:03.576 --> 00:07:06.277
هو إيه اللي رجعنا الأول نتكلم عن المقاطعة تاني؟

00:07:06.277 --> 00:07:08.145
القصة بسرعة يا معلم.. حسب المنشور في الأخبار

00:07:08.145 --> 00:07:10.549
إن مدرس فرنسي دخل الفصل بتاعه

00:07:10.549 --> 00:07:13.097
وقال إنه هيعرض رسوم ضد النبي محمد صلى الله عليه وسلم

00:07:13.097 --> 00:07:16.202
وقال لطلابه المسلمين إن اللي مش عاجبه يتفضل يخرج من الحصة

00:07:16.202 --> 00:07:19.148
وبعد كدة أولياء أمور الطلاب في المدرسة اشتكوا من اللي عملوا المدرس

00:07:19.148 --> 00:07:23.089
فالمدرس اعتذر وقال إنه مكانش ينفع يتكلم عن الموضوع في الفصل

00:07:23.089 --> 00:07:27.397
وبعدها.. اتقتل المدرس واتهم في قتله طالب مكملش 20 سنة

00:07:27.397 --> 00:07:31.228
والشرطة الفرنسية قتلت الطالب أول ما شافته.. كدة القصة خلصت.. لأ

00:07:31.228 --> 00:07:35.125
الرئيس الفرنسي اللي أصلا كان بيهاجم الإسلام نفسه قبل كل الهيصة دي

00:07:35.125 --> 00:07:38.463
مش بيهاجم تصرفات بعض المسلمين مثلا.. لأ بيهاجم الإسلام نفسه

00:07:38.463 --> 00:07:41.301
طلع زاط بقى.. وفضل يتاجر بالواقعة اللي حصلت

00:07:41.301 --> 00:07:46.263
في حين إن المدرس نفسه قال إن تداول الصور اللي فيها تجاوز كان خطأ من البداية

00:07:46.263 --> 00:07:50.457
إلا إن الحكومة الفرنسية قررت تبني الصور اللي فيها تجاوز بحق

00:07:50.457 --> 00:07:51.958
نبينا محمد صلى الله عليه وسلم

00:07:51.958 --> 00:07:56.295
فكرد فعل طبيعي وعادي.. ظهرت تاني للساحة دعوات المقاطعة الشعبية..

00:07:56.295 --> 00:07:59.960
واتكلي على الشعبية دي.. عشان لا هي "شعبوية" زي ما بعض الناس عايز يقول

00:07:59.960 --> 00:08:02.936
شعبوية يعني هجايص أو أي كلام أونطة الناس حابة تسمعه

00:08:02.936 --> 00:08:06.536
شعبية.. عشان مش رسمية.. إحنا يابا مواقف الحكومات بتاعتنا زي الفل..

00:08:06.536 --> 00:08:10.799
روح دور على مواقف حوالي 57 حكومة في دول بتتصنف مسلمة

00:08:10.799 --> 00:08:13.383
هاتلي دولة واحدة كده.. ليها موقف صالب طوله

00:08:13.383 --> 00:08:16.164
إلا الريس بصراحة.. الريس بتاعنا طلع قال كلمتين في الصميم

00:08:16.164 --> 00:08:19.033
عارف إنت الحكم والأمثال اللي بتتكتب على ورق النتيجة

00:08:19.033 --> 00:08:20.198
اللي هو في الطرف التحتاني ده

00:08:20.198 --> 00:08:22.735
أو الجمل اللي مكتوبة في الأجندات أو كراسيس المدارس

00:08:22.735 --> 00:08:25.514
زي حريتك تنتهي عندما تبدأ حرية الآخرين

00:08:25.514 --> 00:08:27.416
والوقت كالسيف إن لم تقطعه قطعك..

00:08:27.416 --> 00:08:29.007
اغسل يديك قبل الأكل وبعده

00:08:29.007 --> 00:08:30.985
فتعالوا يا عم نرجع بينا.. للشعب.. للجماهير..

00:08:30.985 --> 00:08:33.864
لما لقينا الولا ماكرون رجليه شايلاه والسكينة سارقاه

00:08:33.864 --> 00:08:38.531
كان رد فعل الناس في عدد من الدول هو إعلان مقاطعة المنتجات الفرنسية

00:08:38.531 --> 00:08:41.399
عشان يطلع علينا اللي بيقول إن دي حاجة تافهة وملهاش قيمة..

00:08:41.399 --> 00:08:44.538
فهل فعلا هي حاجة ملهاش قيمة؟ هنرد بإجابتين

00:08:44.538 --> 00:08:46.490
الأولى من على لسان الفرنسيين نفسهم..

00:08:46.490 --> 00:08:49.077
لما يطلع ماكرون في رد فعل على دعوات المقاطعة ويقول

00:08:49.077 --> 00:08:52.504
لن نتراجع ولن نتزحزح وإحنا جامدين أوي

00:08:52.504 --> 00:08:56.297
وبعده تطلع وزارة الخارجية الفرنسية تتكلم بطريقة وقحة وتقول

00:08:56.297 --> 00:08:59.402
إن المقاطعة دي بيعملها ويدعو إليها أقلية متطرفة!

00:08:59.402 --> 00:09:01.992
وكمان تؤمر الحكومات بتاعتنا.. أيوة زي ما سمعتها كده

00:09:01.992 --> 00:09:06.062
بتؤمر الحكومات بتاعتنا إنها تتدخل لمنع التجار من تنفيذ المقاطعة

00:09:06.062 --> 00:09:08.771
يا سيدي على الحرية.. يا سيدي على بلد الحريات

00:09:08.771 --> 00:09:11.440
يعني أنا كتاجر مش عايز أبيع في المحل بتاعي منتج معين

00:09:11.440 --> 00:09:12.710
ألاقي البوليس فوق دماغي بيقولي

00:09:12.710 --> 00:09:16.654
سوبر ماركت أبو منة.. سلم نفسك.. المكان كله محاصر.. لازم تبيع المنتجات دي!

00:09:16.654 --> 00:09:19.650
أيوة يعني إيه الحكومة تتدخل.. أنا مش عايز أبيع يا عم أنا حر

00:09:19.650 --> 00:09:22.399
لو الحكومات بتاعتنا منزعجة أوي من دعوات المقاطعة..

00:09:22.399 --> 00:09:25.650
تنزل يا عم تشتري كل المنتجات الفرنسية من عند المحلات اللي مش عايزة تبيعها

00:09:25.650 --> 00:09:29.245
وتبيعها هي في منافذ ومحلات حكومية وتشوف مين هيشتريها..

00:09:29.245 --> 00:09:33.349
ولا برضه الحكومات هتتدخل لإجبار الناس إنها تشتري المنتجات الفرنسية!

00:09:33.349 --> 00:09:37.096
يعني من الآخر.. رد الفعل الفرنسي الرسمي وعلى أعلى المستويات

00:09:37.096 --> 00:09:39.443
كان رد فعل قلقان جداً من دعوات المقاطعة..

00:09:39.443 --> 00:09:41.584
اللي بعضنا شايفها مش مهمة ومش مؤثرة

00:09:41.584 --> 00:09:42.732
دي أول نقطة.. تاني نقطة

00:09:42.732 --> 00:09:46.530
هل فكرة المقاطعة كمقاطعة.. فكرة شغالة؟ بتجيب يعني؟

00:09:46.530 --> 00:09:50.646
بصراحة تاريخ الكرة الأرضية مليان أحداث مقاطعة اقتصادية

00:09:50.646 --> 00:09:54.184
جابت نتيجة أو مجابتش.. لكنها حصلت وبتحصل وهتحصل

00:09:54.184 --> 00:09:58.936
عشان ده حق.. ما دي حرية يا عم.. حرية ها.. يعني اللي عايز يقاطع هو حر

00:09:58.936 --> 00:10:01.167
تخيلوا بعض الناس طالعة تتريق على اللي بيقاطعوا

00:10:01.167 --> 00:10:04.564
وفي نفس الوقت بيبرروا التجاوز في حق سيدنا محمد صلى الله عليه وسلم

00:10:04.564 --> 00:10:09.200
بإن الغرب خاض معارك طويلة من أجل الوصول إلى الحق في الحرية والتعبير عن الرأي

00:10:09.200 --> 00:10:14.277
وإن مقدساتك دي تخصك لوحدك متخصهمش وإنهم ده حقهم اللي هم شايفينه حقهم

00:10:14.277 --> 00:10:17.764
طيب يا عم المقاطعة دي حق الناس اللي شايفاه حقهم! إنت سعادتك زعلان ليه؟

00:10:17.764 --> 00:10:20.095
يقولك أصل المقاطعة مش مفيدة.. أ#ــا!!

00:10:20.095 --> 00:10:22.415
يعني هي الصور المسيئة دي.. هي اللي مفيدة يعني؟!!

00:10:22.415 --> 00:10:25.891
اللي عايز يقاطع ما يقاطع إنت طالع تنظر على اللي خلفوهم ليه؟

00:10:25.891 --> 00:10:29.672
اتفضل يا سيدي سيبنا إحنا خايبين الرجا كده ومش بننتج ولا بنصنع

00:10:29.672 --> 00:10:32.983
وقاعدين ياعم على فيسبوك بنغير صور البروفايل وبنعمل لايك لبعض..

00:10:32.983 --> 00:10:35.222
اعلمنا يا عم إنت بلوك.. واقفل أم الفيس ده

00:10:35.222 --> 00:10:39.243
وروح إنت اصنع وازرع وانتج واعمل صناعات ثقيلة وخفيفة

00:10:39.243 --> 00:10:42.909
روح يا عم سنبل وكفي بلادنا والباقي نصدره واكسب ملايين بالعملة الصعبة

00:10:42.909 --> 00:10:45.415
وسيب الناس في خيبتها بتقاطع.. وبلاش سخافة!

00:10:45.415 --> 00:10:46.854
ليه بنقول كدة.. تعالوا نشوف

00:11:31.461 --> 00:11:33.461
سنة 618 ميلاديا تقريبا..

00:11:33.461 --> 00:11:37.948
 زعماء قبائل مكة اجتمعوا وقرروا إنهم يقاطعوا قبائل منهم.. يقاطعوهم اقتصادياً

00:11:37.948 --> 00:11:41.362
أيوة زي ما جه في بالك كده بالظبط.. عن الأخبار اللي بتقول إن

00:11:41.362 --> 00:11:45.198
إن لقاء من يومين جمع أمير مكة مع سفير فرنسا بالسعودية

00:11:45.198 --> 00:11:47.431
وتبادلوا خلال اللقاء الأحاديث الودية

00:11:47.431 --> 00:11:51.488
المهم زعماء مكة قرروا يقاطعوا بني هاشم وبني عبد المطلب

00:11:51.488 --> 00:11:53.361
اللي هم أهل الرسول صلى الله عليه وسلم

00:11:53.361 --> 00:11:56.745
وقالوا ليهم مش هنفك الحصار والمقاطعة غير لما تسلمونا محمد نقتله!

00:11:56.745 --> 00:12:00.361
حوالي 3 سنين من الحصار والمقاطعة الاقتصادية والتجويع

00:12:00.361 --> 00:12:02.823
وترفض قبيلة بني هاشم تسلم ابنها للموت..

00:12:02.823 --> 00:12:06.161
وعلى فكرة المقاطعة كانت على المسلم وغير المسلم.. كان على كله

00:12:06.161 --> 00:12:09.108
ورغم كده حتى اللي مأمنوش بسيدنا محمد صلى الله عليه وسلك كنبي..

00:12:09.108 --> 00:12:12.716
نصروه ورفضوا إنهم يسلموه أو حتى يتأذي منه شعرة

00:12:12.716 --> 00:12:16.367
واستحملوا زيهم زي المسلمين.. استحملوا المقاطعة والحصار والجوع..

00:12:16.367 --> 00:12:17.201
واخدلي بالك ياله..

00:12:17.201 --> 00:12:21.503
وفي التمانينات والتسعينات يا معلم اتفرضت مقاطعة وحصار على إيران والسودان

00:12:21.503 --> 00:12:25.502
إنت عارف إن السودان قعدت سنين محرومة من تطبيق جوجل بلاي مثلا

00:12:25.502 --> 00:12:27.401
يعني إنت في السودان متعرفش تنزل أي تطبيق!

00:12:27.401 --> 00:12:31.761
طب هو إيه دخل شركة تكنولوجيا في قصص الخناقات بين الحكومة الأمريكية والسودانية؟

00:12:31.761 --> 00:12:35.742
مش دي يا جماعة شركات انترناشونال ملهاش دعوة بحوارات الحكومات والكلام ده

00:12:35.742 --> 00:12:39.608
لا عادي الشركات كلها التزمت بقرارات المقاطعة المفروضة على السودان!

00:12:39.608 --> 00:12:43.439
عشان محدش ييحي يقولك لا دي مش شركة فرنسية دي شركة انترناشونال

00:12:43.439 --> 00:12:44.661
طب اتلهي.. اتلهي طيب

00:12:44.661 --> 00:12:46.918
كلنا عارفين قصة غاندي مع الاحتلال البريطاني

00:12:46.918 --> 00:12:50.108
واللي قاد مقاطعة اقتصادية لسنوات ضد بريطانيا

00:12:50.108 --> 00:12:52.548
كان شغال في مسار تاني ممكن نسميه الاستغناء..

00:12:52.548 --> 00:12:54.983
 يعني مش لازم ألبس بدلة ولا قميص وبنطلون

00:12:54.983 --> 00:12:57.135
هستغنى عنهم والبس هدوم من بيئتي وبلدي

00:12:57.135 --> 00:12:58.994
وكان بيقول جملة مهمة جداً.. وهي

00:12:58.994 --> 00:13:03.491
كلوا مما تنتجوا.. والبسوا مما تصنعوا.. وقاطعوا بضائع العدو

00:13:03.491 --> 00:13:04.440
ومن الهند لليابان

00:13:04.440 --> 00:13:08.914
الشعب الياباني اللي قرر يقاطع المنتجات الأمريكية بعد الحرب العالمية الثانية ولسنين

00:13:08.914 --> 00:13:12.076
عشان توصل اليابان وتبقى من أقوى اقتصاديات العالم

00:13:12.076 --> 00:13:16.394
وتبقى المنتجات اليابانية هي اللي بتغزو أمريكا ومش العكس ولحد النهاردة

00:13:16.394 --> 00:13:20.377
وهنروح بعيد ليه طيب.. ما العالم كله تقريباً محاصر قطاع غزة في فلسطين

00:13:20.377 --> 00:13:23.037
ومانع التعامل الاقتصادي معاهم.. وإيه الجريمة اللي عملوها؟

00:13:23.037 --> 00:13:26.890
الجريمة إن الشعب في فلسطين اختار في انتخابات ديمقراطية اللي هو عايزه

00:13:26.890 --> 00:13:30.356
اختار بحرية يعني.. إيه إنت بتقول إيه؟ إنت عربي وبتقول حرية..

00:13:30.356 --> 00:13:34.629
يبقى إنت اللي قتلت بابايا.. حصار نااااااو.. مقاطعة نااااااو واتوصى

00:13:34.629 --> 00:13:39.099
مين اللي بيقاطع؟ الدول التي بتدافع وتتبنى وترعى الديمقراطية!!

00:13:39.099 --> 00:13:42.559
طيب اللي فات نماذج ما بين دول.. ما بين أعداء حتى يا عم

00:13:42.559 --> 00:13:44.281
فهل هي دي بس النماذج.. لأ طبعاً..

00:13:44.281 --> 00:13:47.347
في الولايات المتحدة الأمريكية مثلاً.. في سنة 1955 م

00:13:47.347 --> 00:13:51.224
ظهرت دعوات من مواطنين أمريكيين قرروا مقاطعة ركوب الأتوبيسات

00:13:51.224 --> 00:13:52.497
وده كان بسبب العنصرية..

00:13:52.497 --> 00:13:55.249
في الوقت ده في أمريكا كانت كراسي الأتوبيسات مقسومة نصين

00:13:55.249 --> 00:13:58.919
نص للبيض يعني اللي بشرتهم بيضا يعني.. يعني لو حتى الكراسي فاضية

00:13:58.919 --> 00:14:01.875
فمش من حق أصحاب البشرة السمراء.. زيي كدة إنهم يقعدوا عليها

00:14:01.875 --> 00:14:02.703
طيب والنص التاني؟

00:14:02.703 --> 00:14:04.998
النص التاني ممكن السمر إنهم يقعدوا عليه.. ولكن..

00:14:04.998 --> 00:14:08.245
لو جه واحد من البيض وقاله قوم عشان أقعد لازم يقوم!

00:14:08.245 --> 00:14:10.117
ده إنت عيل بيض فعلاً

00:14:10.117 --> 00:14:12.627
وفي مرة قررت واحدة ست من ذوي البشرة السمراء إنها متقومش..

00:14:12.627 --> 00:14:16.603
فاتقبض عليها بتهمة مخالفة القانون واتسجنت ودفعت 10 دولار غرامة

00:14:16.603 --> 00:14:20.468
وبعد الموقف ده بـ4 أيام بس.. قررت منظمة اسمها المجلس السياسي للمرأة

00:14:20.468 --> 00:14:24.728
إنها تعمل دعوات مقاطعة للحافلات.. وطلبوا من كل أصحاب البشرة السمراء

00:14:24.728 --> 00:14:29.050
مقاطعة الأتوبيسات.. روحوا الشغل المدارس المشاوير مشي ولا بالعجلة

00:14:29.050 --> 00:14:31.821
ومع الوقت تقريبا استجاب للمقاطعة في المدينة دي

00:14:31.821 --> 00:14:35.072
حوالي 99% من الأمريكيين أصحاب البشرة السمراء

00:14:35.072 --> 00:14:37.932
وانتشرت المقاطعة في مدن وولايات تانية

00:14:37.932 --> 00:14:42.402
يا سلام.. إنتوا هبل بقى.. ما إنتوا اللي هتتعبوا.. ما إنت كدة بتضر يا عم اقتصاد بلدك

00:14:42.402 --> 00:14:45.547
يلا مصلحة.. أحسن خلي الأتوبيسات تبقى فاضية ورايقة بلا قرف

00:14:45.547 --> 00:14:49.692
طبعا الكام جملة اللي فاتوا دول اتقالوا من ناس كتير واتقال أكثر منهم ساعتها

00:14:49.692 --> 00:14:53.171
والحكومة بقت بتقبض على الناشطين اللي بيدعوا المقاطعة وتسجنهم

00:14:53.171 --> 00:14:55.616
لكن كل ده ولا فرق معاهم.. استمرت المقاطعة

00:14:55.616 --> 00:14:58.448
والناس بدأت تساعد بعض.. واللي عنده عربية بقى يوصل غيره

00:14:58.448 --> 00:15:03.374
ولمدة سنة استمرت فيها مقاطعة ركوب الأتوبيسات خسرت فيها شركات الحافلات آلاف الدولارات

00:15:03.374 --> 00:15:08.819
ده غير أتوبيسات كتير اتركنت بدون شغل وسواقين كتير وموظفين في وظايف تانية بقوا عواطلية!

00:15:08.819 --> 00:15:13.966
وفي سنة 1956 تصدر محكمة أمريكية حكماً بإن قوانين الفصل العنصري غير دستورية

00:15:13.966 --> 00:15:16.393
وبعدها تأيد المحكمة العليا نفس الإعلان

00:15:16.393 --> 00:15:19.749
وقدام المقاطعة والخسائر تُجبر شركات النقل والسواقين

00:15:19.749 --> 00:15:23.338
على التخلي عن قوانين الفصل العنصري وموضوع تقسيم الكراسي ده

00:15:23.338 --> 00:15:27.531
عشان يقرر المواطنين الأمريكيين إنهاء المقاطعة في نفس الشهر اللي بدأت فيه

00:15:27.531 --> 00:15:31.715
من النماذج اللي اتعرضت.. إن المقاطعة فعل ممكن يقوم بيه أي شخص أو جهة

00:15:31.715 --> 00:15:35.493
حتى لو بالظلم.. زي المقاطعة ضد قبيلة سيدنا محمد صلى الله عليه وسلم

00:15:35.493 --> 00:15:36.558
وزي مقاطعة السودان وغزة

00:15:36.558 --> 00:15:39.372
وممكن يكون بالحق.. زي اللي عملها غاندي أو الشعب الياباني

00:15:39.372 --> 00:15:41.495
وزي المواطنين الأمريكيين ضد حكومتهم

00:15:41.495 --> 00:15:45.358
فالفكرة هنا.. مش إنتوا بتقولوا حرية.. والحرية.. والحريات

00:15:45.358 --> 00:15:46.831
وحرية الرأي والتعبير عن الرأي..

00:15:46.831 --> 00:15:49.286
طيب ما هو من حق الناس تقاطع؟! هم أحرار يعني..

00:15:49.286 --> 00:15:52.272
إنت شايل طاجن ستك ليه فوق دماغك عشان الناس بتتكلم عن المقاطعة؟!

00:15:52.272 --> 00:15:53.776
مش هي حرية يا عم الحاج

00:15:53.776 --> 00:15:54.792
واحد لذيذ يقولي

00:15:54.792 --> 00:15:58.539
إنت عارف الشركات الفرنسية اللي عايز تقاطعها دي مشغلة كام واحد في مصر؟

00:15:58.539 --> 00:16:01.630
مشغلة 38 ألف مواطن هيضروا لو إنت قاطعت

00:16:01.630 --> 00:16:05.824
ياااااه يا عم الحاج؟ يعني لما الناس اتكلمت.. الشعب اللي عايز يقاطع

00:16:05.824 --> 00:16:09.537
بقى هتضر 38 ألف مواطن! فمش من حق الناس تتكلم عن المقاطعة

00:16:09.537 --> 00:16:13.643
طيب يعني هو من حق الحكومة إنها تتبنى وتدعم حملة زي خليها تصدي مثلا

00:16:13.643 --> 00:16:15.597
ضد العربيات وأصحاب شركات العربيات!

00:16:15.597 --> 00:16:19.857
في حملة المفروض نتايجها هتضر عدد أكبر بكتير من الـ 38 ألف دول!

00:16:19.857 --> 00:16:23.354
فإيه من حق الحكومة بس إنها تدعم حملات المقاطعة والشعب ملوش حق؟

00:16:23.354 --> 00:16:27.229
الحكومة حرة تقاطع زي ما هي عايزة والشعب ده لقيط يعني ملوش حقوق ولا حرية؟

00:16:27.229 --> 00:16:30.534
ما هو فعلاً الشعب لقيط.. روح شوفوا حلقة لقيط عشان تتأكدوا بنفسكم

00:16:30.534 --> 00:16:36.614
أبو شيماء طالع بيكلمنا والدموع في عينه إزاي تقاطعوا وتضر 38 ألف مواطن مصري

00:16:36.614 --> 00:16:41.154
طيب يا أبو شيماء وإنت كنت فين وموقفك إيه لما الحكومة قررت تقاطع قطر مثلاً

00:16:41.154 --> 00:16:46.028
يعني الحكومة بتاعتنا شافت في أذى جايلها من قطر فقررت كدة مع نفسها تقاطع

00:16:46.028 --> 00:16:48.822
لا أخدت رأي الشعب.. ولا حتى راعت مصالح الشعب

00:16:48.822 --> 00:16:51.880
يعني لا أبو شيماء ولا إخواته اتكلموا عن حجم الضرر والأذى

00:16:51.880 --> 00:16:54.062
اللي حصل للمصريين هناك بسبب المقاطعة..

00:16:54.062 --> 00:16:57.734
اللي أبسطها تحملهم تكاليف سفر زيادة بسبب الطيران غير المباشر

00:16:57.734 --> 00:17:01.510
ده في وسط إن بعض الإحصائيات بتقول إن عدد المصريين هناك تقريباً 300 ألف مصري

00:17:01.510 --> 00:17:06.008
موظفين وعمال وأصحاب شركات وأسرهم.. إنت متخيل الرقم يا مان..

00:17:06.008 --> 00:17:10.459
حد فكر في المواطنين المصريين دول.. اهتم بيهم.. بمصالحهم.. بأكل عيشهم.. أبداً..

00:17:10.459 --> 00:17:15.228
المقاطعة شغالة من 2017 لحد النهاردة والمتضرر المواطن المصري وبس

00:17:15.228 --> 00:17:18.253
ففهمونا يعني هي المقاطعة دي حرية وحق ولازم نعملها

00:17:18.253 --> 00:17:20.146
عشان يعني نحفظ حقوقنا وندافع عن نفسنا

00:17:20.146 --> 00:17:23.488
ولا المقاطعة دي وحشة وملهاش قيمة ولا لازمة ومش مؤثرة

00:17:23.488 --> 00:17:27.032
أصل ليه الخضة الجامدة اللي حصل ده بسبب دعوات المقاطعة

00:17:27.032 --> 00:17:30.016
ليه الخوف والرعب ومهاجمة فكرة المقاطعة فجأة كدة؟!

00:17:30.016 --> 00:17:32.329
إنتوا ليه خايفين من إن الناس تاخد قرار مع نفسها

00:17:32.329 --> 00:17:35.866
إن الناس تنسق مع نفسها وتتحرك.. وتنجح في اللي اتحركت فيه..

00:17:35.866 --> 00:17:37.465
يكونش خايفين عشان...

00:17:37.465 --> 00:17:39.859
((صوت هتافات: إيد واحدة.. إيد واحدة))

00:17:39.859 --> 00:17:41.859
أيوة بقى.. عشان كدة بتحبطوا الناس

00:17:41.859 --> 00:17:45.628
يا عم فوكك.. ده الناس بتقاطع نصرة لسيدنا محمد صلى الله عليه وسلم بس

00:17:45.628 --> 00:17:48.423
ملكوش دعوة بالناس.. فمترموش نفسكم قصاد القطر

00:17:48.423 --> 00:17:51.763
الناس مشغولة بالمقاطعة.. ما تسيبوها واقفين قصادها ليه؟

00:17:51.763 --> 00:17:54.876
هو انتوا خايفين لما الناس تحط إيديها في إيد بعض فتنجح..

00:17:54.876 --> 00:17:58.795
فبعدها يؤمنوا بنفسهم أكثر مثلاً فيحبوا يعملوا حاجة أنقح شوية

00:17:58.795 --> 00:18:02.467
طيب ما هو ده هيحصل هيحصل طول ما إنتوا زي ما إنتوا ومش فارق معاكم الناس..

00:18:02.467 --> 00:18:05.728
فلازم يوم هييجي تلاقي الناس تقولكم إحنا مقاطعينكم

00:18:05.728 --> 00:18:08.426
اتكلوا على الله منشوفش وشكم تاني ومن غير شكرا حتى..

00:18:08.426 --> 00:18:09.894
بس احنا بقى بصراحة هنقول شكرا..

00:18:09.894 --> 00:18:11.885
شكراً لكل اللي بيتفرجوا علينا وبيسعدونا بتعليقاتهم

00:18:11.885 --> 00:18:15.938
ودول بنقولهم تاني شكراً من القلب على دعمكم وتشجيعكم عشان نستمر

00:18:15.938 --> 00:18:18.783
وتحية لكل اللي انتسبوا للقناة ولكل شركائنا على باترون

00:18:18.783 --> 00:18:21.186
وللي لسه مشتركش نقوله روح دلوقتي اشترك في خمسة بالمصري على يوتيوب..

00:18:21.186 --> 00:18:23.170
واعمل لايك للحلقة واكتب رأيك في تعليق

00:18:23.170 --> 00:18:24.728
وشارك الحلقة مع صحابك

00:18:24.728 --> 00:18:26.924
واستنى حلقة جديدة الخميس اللي الجاي.. عشان نكمل كلامنا..

00:18:28.945 --> 00:18:29.445
سلام


WEBVTT
Kind: captions
Language: ar

00:00:00.200 --> 00:00:02.960
لما جيت عالسويد كنت متفائل إلى حد ما 

00:00:02.960 --> 00:00:04.800
لأنه مضبوط ما كنتش أعرف عن السويد 

00:00:04.800 --> 00:00:07.720
ولكن كنت أعرف أن أوروبا يعني عالم آخر 

00:00:07.720 --> 00:00:09.880
ولا تقارن أوروبا في بلادنا

00:00:09.880 --> 00:00:12.000
فكنت منتظر إشي كثير كبير 

00:00:12.000 --> 00:00:13.320
وإشي كتير عظيم

00:00:13.320 --> 00:00:15.640
وأكون جاي على يعني شغل أحسن

00:00:15.640 --> 00:00:16.680
حياة أفضل

00:00:16.680 --> 00:00:18.000
هذا اللي أنا طلبته يعني

00:00:18.000 --> 00:00:20.120
هذا اللي أنا خلاني أترك كل إشي في بلدي

00:00:20.120 --> 00:00:22.400
ولكن انصدمت في واقع آخر..

00:00:37.640 --> 00:00:39.440
أنا من فلسطين

00:00:39.440 --> 00:00:40.320
من نابلس

00:00:40.320 --> 00:00:41.920
ودرست جامعة في الأردن

00:00:42.280 --> 00:00:44.280
وبعدها رجعت كملت حياتي العملية  

00:00:44.280 --> 00:00:46.760
أو بداية حياتي العملية في نابلس

00:00:46.760 --> 00:00:47.760
للـ2009

00:00:47.760 --> 00:00:49.320
وبعدين قررت أني آجي عالسويد 

00:00:56.280 --> 00:00:58.200
هو كان شوية الوضع في نابلس 

00:00:58.200 --> 00:01:00.520
بمرحلة طفولتي شوية مختلف

00:01:00.520 --> 00:01:03.200
لأنه كانت بدايات الانتفاضة الأولى 

00:01:03.200 --> 00:01:06.800
وأنا كانت أول طلعتي كطفل صغير 

00:01:06.800 --> 00:01:08.640
بيبلش يلعب بالحارة وينزل 

00:01:08.640 --> 00:01:11.360
بس كان هذا الحكي شوية صعب وشبه ممنوع

00:01:11.360 --> 00:01:13.400
فمعظم نشاطاتي وأنا طفل 

00:01:13.400 --> 00:01:15.280
كانت داخل المنزل أكتر يعني 

00:01:15.280 --> 00:01:17.280
مع أفراد أسرتي ومع العائلة

00:01:17.280 --> 00:01:19.400
نلعب شدة أو نلعب مع بعض 

00:01:19.400 --> 00:01:22.000
لإنه أنا برضو من سكان البلدة القديمة 

00:01:22.000 --> 00:01:23.000
وكان يعني 

00:01:23.000 --> 00:01:25.400
معظم أحداث الانتفاضة الأولى

00:01:25.400 --> 00:01:27.520
كان عزها في البلدة القديمة في نابلس 

00:01:27.520 --> 00:01:28.720
أكثر من الأطراف 

00:01:29.840 --> 00:01:32.840
فأنا يعني نشأت وأنا بشوفها يعني

00:01:32.840 --> 00:01:35.120
كنت بشوف الجنود الإسرائيليين

00:01:35.120 --> 00:01:37.080
وأشوف كل شيء.. طول الوقت

00:01:37.080 --> 00:01:37.760
وأشم ريحة 

00:01:37.760 --> 00:01:38.880
مسيل الدموع

00:01:38.880 --> 00:01:41.480
يعني أثر في شخصيتي يمكن كتير 

00:01:41.480 --> 00:01:42.800
أو ضل معي لليوم 

00:01:42.800 --> 00:01:46.040
لما بستذكر طفولتي بس مش طول الوقت

00:01:47.200 --> 00:01:49.400
اللحظة اللي قررت فيها فعلاً بدي أهاجر  

00:01:49.400 --> 00:01:51.040
بلشت أدرس يعني 

00:01:51.040 --> 00:01:52.000
شو المكان الأفضل..

00:01:52.000 --> 00:01:53.800
وشو الوجهة الأفضل إني أهاجر لها 

00:01:53.800 --> 00:01:54.520
وليش؟

00:01:54.520 --> 00:01:56.120
يعني ما كنش فيه أي سبب تاني

00:01:56.120 --> 00:01:57.920
يمكن ما كنتش أعرف إشي عن السويد

00:01:57.920 --> 00:01:59.560
قبل ما آجي على السويد 

00:02:00.400 --> 00:02:02.880
أو حتى يعني ما كنتش أعرف وين موجودة عالخريطة 

00:02:02.880 --> 00:02:05.240
بس خلاص قررت أنه السويد

00:02:05.240 --> 00:02:07.160
لأنه أختي كانت موجودة في السويد 

00:02:07.160 --> 00:02:10.240
فتوقعت أنه الحياة راح تكون أسهل بطريقة أو بأخرى 

00:02:10.240 --> 00:02:12.720
إذا باجي على مكان بعرف حدا فيه

00:02:13.000 --> 00:02:15.720
أنا لما جيت على السويد هنا قدمت كلاجئ 

00:02:15.720 --> 00:02:17.600
لاجئ جاي من فلسطين 

00:02:17.600 --> 00:02:20.960
لأسباب أنه العيشة بفلسطين لا تصلح

00:02:20.960 --> 00:02:21.480
ولكن

00:02:21.480 --> 00:02:24.320
طلبي انرفض عند دائرة الهجرة هون بالسويد

00:02:24.560 --> 00:02:25.440
لأنه..

00:02:25.440 --> 00:02:29.640
افترضت دائرة الهجرة أنه الوضع بفلسطين آمن 

00:02:29.640 --> 00:02:32.040
أنه لا ما بدناش نعطيك إقامة

00:02:32.040 --> 00:02:34.720
ومافيش إليك حق تكون في البلد هون 

00:02:35.240 --> 00:02:37.640
وكان من الصعب في نفس الوقت أنهم يرجعوني 

00:02:37.640 --> 00:02:39.640
لأنه يعني فلسطين بتضل.. 

00:02:39.640 --> 00:02:41.520
فلسطين مافيش فيها مطار

00:02:41.920 --> 00:02:45.320
فكان صعب جداً أنهم يمسكوني ويرحلوني عالمطار 

00:02:45.320 --> 00:02:48.240
يعني كان لازم الأردن تستقبلني أو سوريا تستقبلني 

00:02:48.240 --> 00:02:49.760
أو لبنان تستقبلني أو مصر

00:02:49.760 --> 00:02:51.600
وكان هذا شيء من المستحيل يعني

00:02:51.600 --> 00:02:54.080
فصفيت بلشت أحس حالي في البدايات

00:02:54.080 --> 00:02:56.040
زي واحد أصم أبكم 

00:02:56.040 --> 00:02:57.680
ليش الناس هيك بتتصرف؟

00:02:57.680 --> 00:02:59.280
ليش هيك الناس بتضحك؟

00:02:59.280 --> 00:03:01.360
ليش الناس بتضحك على شي ما بيضحكنيش؟

00:03:01.360 --> 00:03:03.360
وأنا بضحك على شيء ما بيضحكهاش؟

00:03:03.640 --> 00:03:07.080
كل هاي الأسئلة يعني أثارت عندي فضول كثير كبير  

00:03:07.080 --> 00:03:08.960
إني أفهم شو اللي عم بيصير 

00:03:08.960 --> 00:03:11.400
وهذا كان أكبر محرض بالنسبة لي 

00:03:11.400 --> 00:03:13.000
إني أقرر أتعلم لغة البلد 

00:03:13.000 --> 00:03:15.000
لأني أيقنت أن هو المفتاح 

00:03:15.000 --> 00:03:17.640
لكل شيء أن هو راح يفهمني كل شيء

00:03:17.640 --> 00:03:19.480
وراح يخليني ساعتها أقرر 

00:03:19.480 --> 00:03:21.320
إذا أنا بصلح إني أعيش هون

00:03:21.320 --> 00:03:22.360
وللا ما بصلح 

00:03:55.160 --> 00:03:57.520
بلشت أتعلم على آلة العود

00:03:58.080 --> 00:04:00.040
وحبيت كتير الآلة

00:04:00.320 --> 00:04:02.520
بلشت تطلعني من كل الجو اللي أنا فيه

00:04:02.520 --> 00:04:05.040
يعني بلشت تقعدني مع حالي أكتر

00:04:05.360 --> 00:04:06.960
بنت لي عالمي الصغير يعني

00:04:06.960 --> 00:04:08.120
أنا وهاي الآلة

00:04:08.120 --> 00:04:10.040
وإني صرت أقضي ساعات كتير معها 

00:04:12.160 --> 00:04:15.560
الوقت اللي خرج فيه يعني خرجت هاي الهواية للعلن 

00:04:15.560 --> 00:04:17.000
صارت تشغلني أكثر 

00:04:17.240 --> 00:04:19.440
يعني صارت الناس بدها إياني أعزف بأماكن

00:04:19.440 --> 00:04:20.480
في محافل 

00:04:20.480 --> 00:04:22.800
فصار الموضوع ياخذ ناحية ثانية يعني

00:04:22.800 --> 00:04:24.920
إنه آه والله تعال اعزف لنا هون

00:04:24.920 --> 00:04:26.280
ماشي تعال اعزف لنا هناك 

00:04:26.280 --> 00:04:29.080
صارت الناس تعرفني شوية على مستوى مالمو 

00:04:29.080 --> 00:04:31.600
يعني صرت أنا كمان أحب أعزف للناس 

00:04:31.600 --> 00:04:34.040
صرت ألتقي في موسيقيين ثانيين وأعزف معهم

00:04:34.040 --> 00:04:35.800
صرت أحاول أشارك هون وهناك 

00:04:35.800 --> 00:04:37.520
بنى لي هذا جو جديد 

00:04:37.920 --> 00:04:39.720
يعني خلق لي

00:04:40.240 --> 00:04:42.440
خلق لي عالم صغير من العدم 

00:05:03.160 --> 00:05:05.400
مش لشيء مش لإنه قدرت يعني..

00:05:05.400 --> 00:05:08.280
مش لإنه مثلاً كان موضوع خارق لا بس لإنه  

00:05:08.280 --> 00:05:10.280
يعني حبيت آخد الموضوع بشكل تسلسلي 

00:05:10.280 --> 00:05:12.640
فدرست كيف العود بيتصنع وجبت الخشب 

00:05:13.120 --> 00:05:14.880
التقيت في واحد نجار

00:05:15.080 --> 00:05:17.400
فهمني الواحد كيف بيستخدم الآلات تبعت النجارة

00:05:17.400 --> 00:05:18.840
فقدرت أصنع هذا العود

00:05:38.640 --> 00:05:39.880
بعدما وصلت لهاي المرحلة

00:05:39.880 --> 00:05:41.760
إني شاغل حالي في كتير أشياء

00:05:41.760 --> 00:05:43.680
ما بين عزف وصناعة

00:05:43.680 --> 00:05:47.160
وتعلم اللغة السويدية وأنشطة هون وهناك 

00:05:47.160 --> 00:05:50.840
أجاني شغل بالصدفة يعني عن طريق أصدقاء 

00:05:50.840 --> 00:05:53.640
أشتغل كمعلم بديل في مدرسة للغة السويدية 

00:05:53.640 --> 00:05:55.360
لأنه فيه واحد كان غايب

00:05:55.560 --> 00:05:58.520
فاشتغلت في المدرسة لمدة أسبوعين كبديل 

00:05:58.520 --> 00:06:01.040
ولكن قدرت أبني علاقاتي داخل المدرسة 

00:06:01.040 --> 00:06:03.200
فقدرت أبقى في الشغل يعني 

00:06:03.200 --> 00:06:05.080
لفترة طويلة لحد ما اتثبتت

00:06:05.520 --> 00:06:10.080
بهاي الطريقة قدرت أحصل تصريح الإقامة 

00:06:16.640 --> 00:06:19.960
هلأ مالمو هي أكيد مدينة كتير خاصة 

00:06:19.960 --> 00:06:22.240
ومالمو شيء والسويد شيء 

00:06:22.240 --> 00:06:24.560
ولكن بتضل مالمو جوا السويد

00:06:24.560 --> 00:06:26.440
فإذا بدي أقول إذا فيه شيء اتاخذ مني 

00:06:26.440 --> 00:06:27.640
مش مالمو اللي أخذته مني

00:06:27.640 --> 00:06:29.240
السويد اللي أخذته مني 

00:06:29.240 --> 00:06:31.880
أخذت مني يمكن شوية ثقة في النفس

00:06:31.880 --> 00:06:34.360
شوية صغيرة بهالفترة اللي قعدتها 

00:06:34.680 --> 00:06:38.200
وأخذت مني شوية حميمية كنت أتمتع فيها أكثر 

00:06:38.200 --> 00:06:41.680
الظروف اللي عشتها هون يعني وقديش البلد باردة 

00:06:41.680 --> 00:06:43.720
برضو شوي.. مش جواً 

00:06:43.720 --> 00:06:45.480
قد إيش البلد باردة ثقافياً

00:06:45.480 --> 00:06:48.160
وقديش الناس والمجتمع بارد

00:06:48.160 --> 00:06:49.440
بردني يعني 

00:06:49.480 --> 00:06:52.120
أخدت مني هاي الحرارة اللي فيّ

00:06:52.120 --> 00:06:55.160
كعماد الفلسطيني اللي جاي من نابلس يعني 

00:06:55.160 --> 00:06:57.840
وكمان لعب دور إن أنا اندمجت

00:06:57.840 --> 00:07:00.080
أنا اندمجت كتير في المجتمع السويدي 

00:07:00.080 --> 00:07:02.880
وكان هذا الاندماج له ثمن ما كنش ببلاش


WEBVTT
Kind: captions
Language: ar

00:00:00.909 --> 00:00:10.160
بعض الناس بيسألونا و يقولوا انا الضغط الطبيعي 120/80 دي معلومة صحية خاطئة

00:00:10.234 --> 00:00:21.288
ضغط الدم لا يمكن يثبت عند رقم واحد طول النهار و طول الليل ضغط الدم ديناميك بيزيد و يقل حسب انفعالاتي

00:00:21.369 --> 00:00:29.687
حسب انا واكل ايه، انا ماشي ولا قاعد،. انا نايم ولا صاحي، انا شارب قهوة ولا لا، انا شارب سيجارة ولا لا، انا واكل حاجه مالحة ولا لا

00:00:29.724 --> 00:00:33.188
انا منفعل في التليفون ولا لا، انا جايلي خبر حلو ولا خبر وحش

00:00:33.313 --> 00:00:50.666
اذا ضغط الدم ده عمال يزيد و يقل من ساعة لساعة حسب الظروف الحياتيه و الحاله النفسية للأنسان الطبيعي، عشان كده بنقول من 120 ل 140 يعتبر ضغط طبيعي خالص

00:00:50.776 --> 00:01:05.595
 اي حاجه تحت ال 90 في البسط و المقام يعني تعتبر ضغط طبيعي يبقى من 120 ل 140 يعتبر ضغط طبيعي من 60 لحد 90 يعتبر ضغط طبيعي

00:01:05.668 --> 00:01:14.501
لو زاد عن 140/90 هنبدأ نقول لا الضغط بدأ يزيد بس امتى بقى نقول لا الضغط زايد؟

00:01:14.589 --> 00:01:31.142
لو جينا نقيس ضغط مره كل اسبوع لقيناه اكتر من 140 على 90 في جميع القرئات و في جميع الأحوال مع اخذ الاحتياطات الكافية و مبينزلش عن كده خالص

00:01:31.237 --> 00:01:43.871
يبقى نقول المريض ده عنده ارتفاع في ضغط الدم لكن لو انت ضغطك كل ما تقيسه تلاقيه 120/80 و جيت مره بتقيسه لقيته 150/90 مش معناها ان عندك الضغط ابدا

00:01:44.000 --> 00:01:52.287
الظرف النفسي اللي انت كنت فيه ايه ساعة ما كان 150/90، انت كنت واكل امتى، شارب قهوة امتى، شارب سيجارة امتى، انت متغدي امتى

00:01:52.287 --> 00:02:00.760
كل ده قد يسبب ارتفاع مؤقت في ضغط الدم لقراءه واحده فده لا يعتبر ارتفاع في ضغط الدم

00:02:00.841 --> 00:02:14.959
امتى اقول مرتفع؟ لو ظل اعلى من 140/90 في قراءات متعددة على فترات متباعدة و دائما و ابدا هو القياس بتاعه كده مبينزلش للطبيعي خالص

00:02:14.959 --> 00:02:23.783
دي معلومه مهمه جدا، كلمة 120/80 مش دة الكلام الصح، الضغط الطبيعي بيتأرجح بين الليل و النهار حسب الحالة بتاعتك 

00:02:23.860 --> 00:02:33.069
و لو قيست بالجهاز الديچتال في البيت 10 مرات في ساعة ولا مرة هيبقى قياس الضغط واحد بين المره و المره ثابت، عمره ما هيكون ثابت

00:02:33.150 --> 00:02:39.019
هيعتمد انت قلقت المره اللي فاتت ولا لا، كلت امتى ، شربت ايه، اتكلمت في التليفون، حد جالك بخبر حلو

00:02:39.122 --> 00:02:49.867
حد وقع كوباية قدامك كسرها، اي حاجه حصلت حواليك لازم هتأثر عليك و انفعالك معاها هيعلي او يوطي الضغط ف 120/80 مش هي الضغط الطبيعي خالص

00:02:49.962 --> 00:02:56.845
و حضراتكم لازم تبقوا عارفين كده و تتقبلوا ده مدام هتقيسوا الضغط في البيت و هتاخدوا القرار بنفسكم 

00:02:56.904 --> 00:03:03.050
و في كل الاحوال ممنوع تاخد دوا يعلي الضغط او يوطي الضغط الا بعد مراجعة الطبيب.


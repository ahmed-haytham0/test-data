WEBVTT
Kind: captions
Language: ar

00:00:08.285 --> 00:00:11.525
طارق مسك ابنه 8 سنين ونزل فيه ضرب و إهانة

00:00:11.525 --> 00:00:14.305
و كل ده عشان وقع الطبق و هو بياكل

00:00:14.305 --> 00:00:17.095
بعد ما الموضوع خلص و إبنه دخل اوضته و بيعيط

00:00:17.405 --> 00:00:20.645
حنان مرات طارق راحت تقوله انه شد على الولد من غير لازمة

00:00:20.645 --> 00:00:22.465
و كبر الموضوع على الفاضى

00:00:22.465 --> 00:00:25.495
طارق قالها أنه بيعمل كدة عشان يربى الولد و يخليه يركز أكتر

00:00:25.495 --> 00:00:28.165
عمل كدة لمصلحة الولد فى الأول

00:00:28.485 --> 00:00:30.565
بس من جواه طارق عارف أنه غلط

00:00:30.565 --> 00:00:33.065
و فعلا مصدق الكلام اللى قالته حنان

00:00:33.065 --> 00:00:35.785
بس فى صوت غريب فى دماغة بيبررله اللى هو عمله

00:00:35.785 --> 00:00:38.825
و بيقوله أنت صح .....الصوت ده

00:00:38.825 --> 00:00:40.075
هو الضمير المرتشى

00:00:40.775 --> 00:00:43.805
ساعات كتير بنكون عارفين ان احنا غلط و متأكدين

00:00:43.805 --> 00:00:46.685
اننا خدنا القرار المش مظبوط ومع كدة بنفضل

00:00:46.685 --> 00:00:49.725
نعاند و نبرر اختيارتنا و مواقفنا

00:00:49.725 --> 00:00:53.055
بنفضل نقنع نفسنا إننا عملنا الموضوع الفلانى لسبب ما

00:00:53.055 --> 00:00:55.245
إننا قلنا الكلمة دى لهدف أسمى

00:00:55.245 --> 00:00:57.145
و المدهش أن إحنا بنقتنع فى الاخر

00:00:57.565 --> 00:01:00.445
طب ليه و ازاى .... الموضوع بيبتدى

00:01:00.445 --> 00:01:02.295
لما الاإنسان يحس أنه على أعتاب حاجة اسمها

00:01:02.295 --> 00:01:05.375
الإدراك الغير منسجم .... بمعنى

00:01:05.375 --> 00:01:08.005
أنه يحس أنه مبادئة الأخلاقية اللى هو متربى عليها

00:01:08.005 --> 00:01:10.855
مش منسجمة مع تصرفاتة و سلوكة الحالى

00:01:10.855 --> 00:01:13.935
و المشكلة تتأزم أكتر لما يكون مش عارف يغير مبادئة

00:01:13.935 --> 00:01:16.495
عشان تمشى مع تصرفاته أو تصرفاته

00:01:16.495 --> 00:01:18.095
عشان تمشى مع مبادئة

00:01:18.195 --> 00:01:20.735
ف بيكون عامل زى اللى بيتلكك كدة و بيحاول

00:01:20.740 --> 00:01:24.020
يعيد تفسير مبادئة بشكل ملتوى عشان تليق مع تصرفاته

00:01:24.780 --> 00:01:27.925
طارق عارف إن الأب اللى بيزعق لابنه عشان حاجة تافهة زى دى

00:01:27.925 --> 00:01:30.955
أب غلط .. عارف إن ضرب الطفل غلط

00:01:30.955 --> 00:01:33.795
عارف أنه اتعصب و خرج عن طبيعته عارف أنه مكنش صح

00:01:33.795 --> 00:01:36.585
فى الموقف ده بس هيقدر يعيش ازاى بالغلط ده ؟!

00:01:36.675 --> 00:01:39.965
و عشان كدة عقله بيقوله اطمن انت مغلطش

00:01:41.345 --> 00:01:43.755
نظريا الضمير المرتشى معمول عشان خاطر الإنسان

00:01:43.755 --> 00:01:46.705
ميفضلش يفكر فى كل موقف حس إنه غلط فيه

00:01:46.705 --> 00:01:50.140
و مش عارف يغيره أو يفضل محبوس كتير فى ذنب تأنيب الضمير

00:01:50.140 --> 00:01:51.840
و مش قادر يخرج بره الإطار ده

00:01:52.220 --> 00:01:55.520
بس للأسف ساعات كتير الضمير المرتشى بيزيد عن حده

00:01:55.605 --> 00:01:58.425
و يخلى الإنسان يوصل لمرحلة أنه بيبرر كل تصرفاته

00:01:58.425 --> 00:02:01.445
أو سلوكة حسب مزاجه و يعيش وهم أنه بلا خطأ

00:02:01.445 --> 00:02:04.035
و أنه الصح المطلق و دة طبعا بيخليه

00:02:04.035 --> 00:02:06.795
يخسر ناس كتير مش قادرين يتعايشوا مع واحد معندوش الجرأة

00:02:06.795 --> 00:02:09.505
أنه يعترف بغلطه .. دايما بيرمى العبء

00:02:09.505 --> 00:02:11.625
يا على الظروف يا على اللى حواليه

00:02:12.625 --> 00:02:14.605
فى قصة طارق و ابنه المشكلة كانت

00:02:14.605 --> 00:02:17.560
لما طارق قعد مع نفسه و ابتدا من نقطة ( أنا كنت صح ليه ؟)

00:02:17.560 --> 00:02:20.580
مش ( هم كانوا شايفنى غلط ليه ؟)

00:02:20.755 --> 00:02:23.635
هو دة أساس المشكلة .. إن الإنسان لما ييجى يحاول

00:02:23.635 --> 00:02:26.305
يحل مشكلة ( الإدراك الغير منسجم )

00:02:26.305 --> 00:02:29.505
بيفضل يدور لنفسه على أسباب تحاول تثبتله أنه صح

00:02:29.525 --> 00:02:32.175
مش أسباب تنفى عنه أنه كان غلط

00:02:32.180 --> 00:02:35.420
يبقى عامل زى قضية .. القاضى فيها هو هو المتهم فى نفس الوقت

00:02:35.420 --> 00:02:38.380
فكرة العدل و الإنصاف فى القضية دى

00:02:38.380 --> 00:02:41.240
تكاد تكون مستحيلة .. فببساطة لو حسيت أنك

00:02:41.245 --> 00:02:43.415
عمال تبرر كل موقف بتمر بيه

00:02:43.415 --> 00:02:46.455
أو تدافع عن نفسك قبل ما تحاول تدرك وجهة نظر اللى حواليك

00:02:46.455 --> 00:02:49.375
لو حسيت إن اللى حواليك مش قادرين يفهموا عبقرية تصرفاتك

00:02:49.375 --> 00:02:52.295
أو روعة تفكيرك .. لو حسيت إنك بقالك

00:02:52.295 --> 00:02:53.915
كتير صح و مش بتغلط

00:02:54.345 --> 00:02:57.345
إعرف.. أنك.. عندك.. ضمير مرتشى

00:02:59.815 --> 00:03:00.875
و بس يا سيدى


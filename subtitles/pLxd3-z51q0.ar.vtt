WEBVTT
Kind: captions
Language: ar

00:00:06.055 --> 00:00:09.095
بسم الله الرحمن الرحيم أهلا بيكم و حلقة جديدة

00:00:09.100 --> 00:00:13.200
افهم ولادك صح، ازاي نتعامل كآباء وأمهات

00:00:13.200 --> 00:00:16.560
مع ولادنا في سن المراهقة من ١١ ل ١٧

00:00:16.560 --> 00:00:19.180
نستوعبهم و نحبهم و نفهمهم

00:00:19.180 --> 00:00:22.980
و نوجههم بطريقة يفهموها و يقبلوها

00:00:22.980 --> 00:00:24.220
و تنجحهم في الحياة

00:00:24.560 --> 00:00:27.840
لازم نتعلم، لازم مين اللي يتعلم؟ مش ولادنا

00:00:27.840 --> 00:00:30.300
احنا اللي لازم نتعلم أنا و انتم

00:00:30.300 --> 00:00:32.600
نتعلم فين؟ نتعلم في مدرسة الحياة

00:00:32.720 --> 00:00:34.040
نتعلم من العلم

00:00:34.040 --> 00:00:37.240
حلقة النهاردة الحقيقة اسمها الاختيارات الصعبة

00:00:37.240 --> 00:00:38.560
يعني ايه الاختيارات الصعبة؟

00:00:38.600 --> 00:00:42.600
أحيانا ابنك يكون مش عارف هو موهوب في ايه

00:00:42.600 --> 00:00:44.075
فا دي مشكلة

00:00:44.075 --> 00:00:46.040
و نقعد ندور هو موهوب في ايه

00:00:46.040 --> 00:00:48.540
وعملنالها حلقة ازاي نعرف ابننا موهوب في ايه

00:00:49.060 --> 00:00:50.380
لكن النهاردة العكس

00:00:50.475 --> 00:00:52.275
ابنك موهوب في حاجات كتيرة

00:00:52.635 --> 00:00:55.165
احيانا تلاقي ولد خطه حلو

00:00:55.665 --> 00:00:57.365
و لعيب كورة جامد أوي

00:00:57.695 --> 00:00:58.825
وصوته حلو

00:00:59.745 --> 00:01:01.675
و شاطر في المدرسة جدا

00:01:02.135 --> 00:01:04.985
الحكاية دي حلوة أوي بس خطر أوي

00:01:05.200 --> 00:01:08.760
أحيانا تلاقي بنتك ما شاء الله شكلها حلو أوي

00:01:08.760 --> 00:01:12.160
و بتعرف تختار الألوان على بعضها و تلبس بشياكة

00:01:12.160 --> 00:01:14.500
دي ممكن تبقى شغالة في حاجة جامدة جدا

00:01:14.500 --> 00:01:16.800
و بعدين هي من الأوائل على المدرسة

00:01:16.800 --> 00:01:19.580
و بعدين رياضية بتلعب باسكت ولا بتلعب مش عارف ايه

00:01:19.580 --> 00:01:22.220
ايه ده! طب دي حاجة رائعة

00:01:22.245 --> 00:01:24.005
بس مخيفة جدا ليه؟

00:01:24.320 --> 00:01:28.080
لإن التجارب في الحياة في مدرسة الحياة بتقول ايه

00:01:28.080 --> 00:01:30.740
بتقول احيانا لما المواهب تكتر

00:01:30.740 --> 00:01:33.960
يتلخبط البني آدم و مينجحش في ولا حاجة

00:01:34.740 --> 00:01:37.720
لإنه عايز يعمل دي و دي و دي

00:01:37.725 --> 00:01:40.835
و في يا آباء و يا أمهات في الإدارة

00:01:40.840 --> 00:01:43.040
قانون اسمه قانون "Focus"

00:01:43.240 --> 00:01:44.280
يعني ايه قانون "Focus" ؟

00:01:44.580 --> 00:01:45.360
ركز

00:01:45.880 --> 00:01:48.240
فا هو نتيجة تعدد المواهب

00:01:48.240 --> 00:01:50.080
و الأب  والأم مش واخدين بالهم

00:01:50.220 --> 00:01:52.040
مش مركزين هما اللي مش مركزين

00:01:52.200 --> 00:01:54.540
فيكون الولد عايز يعمل دي و بعدين عايز يعمل دي

00:01:54.740 --> 00:01:56.280
و بعدين عايز يعمل دي و بعدين عايز يعمل دي

00:01:56.280 --> 00:02:00.640
فا ميعملش ولا حاجة و يطلع ولد عادي رغم انه موهوب جدا

00:02:00.640 --> 00:02:03.900
لكن كترة المواهب لغت بعضها

00:02:04.540 --> 00:02:07.300
النهاردة اللي انا هاقدمه

00:02:07.435 --> 00:02:09.655
"Case study" حالة عملية

00:02:10.520 --> 00:02:12.920
و عايز الآباء و الأمهات يفكروا معايا

00:02:13.340 --> 00:02:16.140
ايه ال "Case study" ؟ 
هاحكي لكم موقف

00:02:16.140 --> 00:02:17.700
و احطلكوا ٤ اختيارات

00:02:17.720 --> 00:02:19.860
و بسرعة كده قبل ما الحلقة تخلص كل واحد

00:02:19.860 --> 00:02:22.700
يقوم واخد الاختيار بتاعه علشان انا هاقول الحل في الآخر

00:02:23.160 --> 00:02:24.980
كريم أو ليلي

00:02:25.400 --> 00:02:31.040
كريم أو ليلي متميزين جدا جدا جدا في الدراسة بيطلعوا الأوائل

00:02:32.260 --> 00:02:34.660
كريم و ليلي عايزين يدخلوا كلية الطب

00:02:34.820 --> 00:02:38.260
كلية الطب عايزه مذاكره كتير، بس هم درجاتهم في ثانوي

00:02:38.260 --> 00:02:40.180
تسمحلهم انهم يخشوا كلية الطب

00:02:40.360 --> 00:02:41.740
هم لسه في اولي ثانوي

00:02:41.940 --> 00:02:45.260
و قدامهم لسه سنتين تانية ثانوي و تالته ثانوي يحسبوا

00:02:45.420 --> 00:02:49.560
بس الولاد تميزهم ، دول رايحين طب بسهوله و ببساطه

00:02:49.560 --> 00:02:50.940
و درجاتهم بتقول كده

00:02:51.560 --> 00:02:53.140
لكن كريم و ليلي

00:02:53.400 --> 00:02:55.780
مش بس شطار في المدرسة

00:02:55.780 --> 00:02:59.180
كريم موهوب جدا في لعب الكورة

00:02:59.300 --> 00:03:02.940
لدرجة ان فيه نادي كبيرعايز ياخده يلعب فيه

00:03:03.260 --> 00:03:05.600
و ليلي موهوبة جدا في الباسكت

00:03:05.600 --> 00:03:08.640
لدرجة ان فيه نادي كبيرعايز ياخدها

00:03:09.100 --> 00:03:11.980
كريم و ليلي بقوا متلخبطين

00:03:13.020 --> 00:03:14.160
انا رياضي؟

00:03:14.800 --> 00:03:16.980
انا هاكمل حياتي ازاي ، يعني يعني

00:03:16.980 --> 00:03:20.700
انا ماسمعتش عن لعيب كورة كان متخرج من كلية الطب

00:03:20.700 --> 00:03:21.460
انا ماعرفش

00:03:21.660 --> 00:03:25.320
إلا يمكن واحد سقراط في البرازيل زمان

00:03:25.320 --> 00:03:27.220
الفرقة اللي لعبت في كاس العالم

00:03:27.220 --> 00:03:30.860
و كانت فرقه خيالية ، كان هو كابتن فريق البرازيل و دكتور

00:03:31.160 --> 00:03:34.700
و في مصر كابتن علي شحاته كان لعيب كورة

00:03:34.700 --> 00:03:38.080
في نادي المقاولون و منتخب مصر و كان طبيب أسنان

00:03:39.180 --> 00:03:40.760
و يمكن في الدوري الانجليزي

00:03:40.760 --> 00:03:43.620
تلاقي واحد بس في كل الدوري الانجليزي حاليا متخرج

00:03:43.620 --> 00:03:46.420
من جامعة هارفرد ، أو بيعمل ماستر في جامعة هارفرد

00:03:46.620 --> 00:03:52.560
لكن ٩٩.٩ % من لعيبة الكورة

00:03:53.040 --> 00:03:57.000
ماينفعش ان هو يبقي بيلعب كورة و متخرج من الجامعات الكبري

00:03:58.340 --> 00:04:01.900
دي الحالة ،عايزين بقي الآباء و الأمهات يساعدونا

00:04:02.180 --> 00:04:03.380
عندنا ٤ اختيارات

00:04:03.640 --> 00:04:05.060
الاختيار الأول

00:04:05.980 --> 00:04:08.680
يلعبوا رياضة و يركزوا علي الرياضة

00:04:08.680 --> 00:04:12.500
و يسيبهم من كلية الطب

00:04:12.500 --> 00:04:14.580
و يدرسوا في كلية أقل

00:04:14.580 --> 00:04:16.975
يدرسوا مثلا بيزنيس

00:04:16.980 --> 00:04:19.600
حاجة اسهل شويه و ماتخدش وقت طويل

00:04:19.780 --> 00:04:20.500
علشان

00:04:21.360 --> 00:04:24.540
الرياضة دي مستقبل ضخم جدا و يشتهروا

00:04:25.020 --> 00:04:28.760
و ينجحوا في الحياة و يبقوا مشاهير و يعملوا فلوس

00:04:29.500 --> 00:04:30.300
دي سكة

00:04:30.860 --> 00:04:33.760
الاختيار التاني ، ده كان الاختيار الأول، الاختيار التاني

00:04:34.280 --> 00:04:35.960
لأ طبعا ، يركزوا في الطب

00:04:36.440 --> 00:04:39.300
و معلش الكورة تتحول لهواية

00:04:39.980 --> 00:04:42.480
ليه؟ هو كام واحد من اللي عايزين يلعبوا كورة

00:04:42.480 --> 00:04:43.520
أصلا بيبقي لعيب كورة؟

00:04:44.020 --> 00:04:46.120
الإحصائيات بتقول كام ؟ ١%

00:04:46.500 --> 00:04:48.240
من كل اللي رايحيين يلعبوا كورة

00:04:48.240 --> 00:04:50.400
كام واحد بيلعب كورة في الآخر ؟ ١%

00:04:50.660 --> 00:04:53.880
طب و كام في المية من اللي لعبوا كورة بيعملوا فلوس ؟ ١%

00:04:54.500 --> 00:04:56.700
يعني ١% من ١%

00:04:57.180 --> 00:05:00.480
يعني فرص ان حد يلعب كورة أصلا

00:05:00.480 --> 00:05:03.320
و يعمل فلوس الحلم اللي كل الآباء و الامهات متخيلين

00:05:03.540 --> 00:05:05.060
يا عم ده ١% من ١%

00:05:05.800 --> 00:05:09.700
و بالتالي انت كأب تقوله لأ ، انت تذاكر

00:05:09.705 --> 00:05:12.515
و تركز في كلية الطب اللي انت شاطر فيها و دي تلعبها هوايه

00:05:12.520 --> 00:05:15.540
ده الاختيار التاني ، تختاري ايه؟ ، انتي تختاري ايه كأم ؟

00:05:15.900 --> 00:05:17.140
الاختيار الثالث

00:05:17.700 --> 00:05:19.320
انت جدع، تعمل الاتنين سوا

00:05:19.940 --> 00:05:23.000
ايه يعني؟ كون ان ماعملهاش غير واحد لعيب عالمي

00:05:23.000 --> 00:05:25.420
و لعيب محلي ، ليه مايكونش انت التاني ؟

00:05:25.420 --> 00:05:26.880
ليه ماتكونيش انتي يا ليلي التانية ؟

00:05:27.460 --> 00:05:28.340
اعمل الاتنين سوا

00:05:29.160 --> 00:05:32.240
ايوه بس يا جماعة الموضوع يعني هاينفع ولا مش هاينفع يعني

00:05:32.240 --> 00:05:38.080
ده موضوع صعب جدا ، و بعدين اصلا مواعيد التمارين و كلية طب

00:05:38.420 --> 00:05:39.720
طب الاختيار الرابع

00:05:40.340 --> 00:05:42.655
الاختيار الرابع ، اسمع يا كريم اسمعي يا ليلي

00:05:42.660 --> 00:05:44.600
انتي لسه في أولي ثانوي

00:05:45.040 --> 00:05:46.280
احنا هانمشي

00:05:46.460 --> 00:05:48.480
السنة الجاية و اللي بعدها مع بعض

00:05:49.180 --> 00:05:51.640
نشوف انتي هاتخلصي

00:05:52.860 --> 00:05:54.260
درجاتك ايه في الطب

00:05:54.260 --> 00:05:58.460
و نشوف في الكورة هايجيلك عقد في نادي كبير ولا لأ

00:05:58.720 --> 00:06:00.920
و نفضل ماشيين ، انت بتعمل الاتنين مع بعض

00:06:00.920 --> 00:06:02.580
لغاية مانيجي في لحظة ونقول

00:06:02.820 --> 00:06:03.500
مين اللي غلب ؟

00:06:04.020 --> 00:06:06.560
مين الأهم ؟ و نقوم مركزين علي ده

00:06:06.820 --> 00:06:09.440
بس ده عايزمن الآباء صحصحة يوم بيوم

00:06:09.800 --> 00:06:13.500
و تركيز يوم بيوم مع ولادهم ، هو ناجح فين

00:06:13.520 --> 00:06:16.740
و الكفه في انهي ناحية ، و مارماش ايه ، و مركز علي ايه

00:06:16.740 --> 00:06:18.380
عايز اب و ام بقي مركزين

00:06:18.380 --> 00:06:20.940
بيموتوا في ولادهم و عايشين معاهم خطوة بخطوة

00:06:21.220 --> 00:06:23.240
أب صديق ، أم صديقة

00:06:24.040 --> 00:06:26.460
ايه رأيكم بقي يا آباء و أمهات؟ تختاروا ايه من الاربعة ؟

00:06:27.240 --> 00:06:30.000
انا الحقيقة مريت في حياتي مع ولادي

00:06:30.380 --> 00:06:32.660
بقصة شبه اللي بنحكيه ده

00:06:33.340 --> 00:06:34.980
ها ، كل واحد اختار؟

00:06:35.640 --> 00:06:37.340
فكرتوا يا آباء ويا أمهات اختارتوا مين؟

00:06:37.420 --> 00:06:41.040
مين اختار١؟ مين اختار٢؟ مين اختار ٣؟

00:06:41.720 --> 00:06:42.980
مين اختار ٤؟

00:06:43.580 --> 00:06:44.740
انا الحقيقة اخترت ٤

00:06:45.660 --> 00:06:48.960
انا كان اختياري ، لأ مش هأقوله وقف رياضة

00:06:49.600 --> 00:06:52.220
لان قد تكون دي مستقبله و نجاحه

00:06:52.660 --> 00:06:54.720
اوعي تستهون بموهبة ابنك

00:06:54.720 --> 00:06:56.180
في رياضة من الرياضات

00:06:56.700 --> 00:06:58.520
اذكر ان كان ليا صديق في الامارات

00:06:59.280 --> 00:07:00.320
و كان ابنه

00:07:00.720 --> 00:07:03.420
نزلت مره مع ابنه، ابنه صغير قوي، ٧ سنين

00:07:03.640 --> 00:07:06.220
العب معاه في الجنينه، و انا بلعب كورة حلو يعني

00:07:06.500 --> 00:07:09.340
الولد خطير، الولد غير عادي

00:07:09.340 --> 00:07:12.300
فاتت سنه و كلمت صديقي ده، قلتله اخبار ابنك ايه؟

00:07:12.740 --> 00:07:15.580
قالي لالالالا ، كل ما أمه تعاقبه لانه مابيسمعش الكلام

00:07:15.720 --> 00:07:16.660
تحرمه من التمرين

00:07:17.000 --> 00:07:20.080
لغاية ما مشوه و قالوله انت ماتنفعش تلعب كورة

00:07:20.140 --> 00:07:21.200
قلتله حرام عليكم

00:07:21.620 --> 00:07:24.900
حرام عليكم، مالقيتوش حاجة تعاقبوه فيها الا الموهبة

00:07:24.900 --> 00:07:28.320
اللي ممكن تكون رأس ماله في المستقبل

00:07:28.320 --> 00:07:30.060
مش فلوس و بس ، حياته

00:07:30.280 --> 00:07:34.000
علي فكره يا جماعة ، احيانا ولادنا بيغلسوا ونقول ده

00:07:34.000 --> 00:07:37.900
ولد غلس ، نتيجة ان جواه موهبة ابوه و امه بيكبتوها

00:07:37.900 --> 00:07:40.240
مش عارف يقولهم حرام عليكم، فبيغلس

00:07:40.720 --> 00:07:44.180
لأ، انا ما أرضاش ان احنا نوقف موهبة الرياضة

00:07:44.180 --> 00:07:46.760
طب و التعليم ؟ يعني معلش يعني

00:07:46.760 --> 00:07:50.160
عمر لعيب الكورة كام سنة ؟ ٣٠ سنة خلاص خلص مستقبله

00:07:50.160 --> 00:07:52.680
لو ماعهوش حاجة يكمل بيها حياته

00:07:53.080 --> 00:07:54.300
فرصه قليلة

00:07:54.500 --> 00:07:56.540
و اصلا فرص نجاحه كلعيب كوره قليلة

00:07:57.080 --> 00:08:00.700
طب الحل ايه؟ لأ مايسيبش التعليم، مايسيبش التعليم

00:08:00.700 --> 00:08:01.740
ما أقدرش اختار الاختيار ده

00:08:02.060 --> 00:08:03.560
طب يجمع الاتنين سوا

00:08:03.560 --> 00:08:06.820
عايز الحقيقة يعني ، لو دخل الجامعة وجمع الاتنين سوا

00:08:07.060 --> 00:08:09.100
هو ده الاختيارات الصعبة ، هايحصل ايه ؟

00:08:09.260 --> 00:08:10.580
هايفشل في الاتنين سوا

00:08:11.100 --> 00:08:13.820
يا عم انت عقدتنا ، يعني انت عايز توصل لاختيار رقم ٤

00:08:14.020 --> 00:08:14.920
انا مش لاقي غيره

00:08:15.540 --> 00:08:17.860
و انا مستعد بقي الناس تبعتلنا علي الصفحة تقولي لأ

00:08:17.860 --> 00:08:20.840
انا مختلف معاك في كذا و كذا، انا كان رأيي ٤

00:08:21.600 --> 00:08:22.740
يابني انت لسه في أولي ثانوي

00:08:23.660 --> 00:08:25.460
هاتتمرن كويس و هتذاكر كويس

00:08:25.740 --> 00:08:27.960
و احنا هانساعدك ، هنا دور الأب و الأم معاه

00:08:28.320 --> 00:08:31.000
يا جماعة الاب و الام مش دورهم شئون ادارية

00:08:31.120 --> 00:08:32.060
يعني ايه شئون ادارية؟

00:08:32.400 --> 00:08:35.680
كل، اشرب، ذاكر، اغسل سنانك، نام، دي شئون ادارية

00:08:36.060 --> 00:08:39.660
دورهم التربية، الدعم، ال support، الاب الصديق

00:08:39.800 --> 00:08:44.240
المساعدة ، التخطيط للمستقبل ، هانمشي في الاتنين سوا

00:08:44.540 --> 00:08:47.900
و نشوف هاننجح قد ايه لغاية ماتيجي لقطة

00:08:48.520 --> 00:08:52.100
نلاقي، لأ ده احنا جالنا عقد كبير من نادي كبير

00:08:52.400 --> 00:08:56.600
او لأ ده احنا درجاتنا متميزه و مجاش عقد كبير

00:08:56.860 --> 00:09:00.020
نشوف ربنا ، ونتوكل علي الله ، هنا هانتوكل علي الله

00:09:00.020 --> 00:09:03.460
هانبذل جهدنا و يارب اختارلنا في ضوء

00:09:03.480 --> 00:09:06.420
المجهود اللي هانبذله في ثانية ثانوي

00:09:06.420 --> 00:09:09.220
و تالته ثانوي، فيها توكل علي الله

00:09:09.220 --> 00:09:11.520
و فيها بذل للجهد ، انا اعتقد

00:09:11.520 --> 00:09:13.420
ان احنا في الاختيارات الصعبة

00:09:13.660 --> 00:09:16.020
حرام نسيب ولادنا لوحدهم هم اللي يختاروا

00:09:16.300 --> 00:09:18.480
او نضغط عليهم في اتجاه معين

00:09:18.680 --> 00:09:21.920
لكن نوازن و نكون معاهم ايد بإيد

00:09:22.260 --> 00:09:24.620
دي كانت حلقة النهاردة، الاختيارات الصعبة

00:09:24.620 --> 00:09:27.920
يا رب نكون قلنا كلام مفيد، اشكركم جدا

00:09:28.120 --> 00:09:29.740
و السلام عليكم و رحمة الله


WEBVTT
Kind: captions
Language: ar

00:00:01.000 --> 00:00:03.000
اليهود بْيِرِفْضُوا يسوع

00:00:04.000 --> 00:00:12.000
بشارة يوحنّا ١٠: ٢٢-٤٢

00:00:14.000 --> 00:00:19.000
بِالشِتي، بعِيد التجْدِيد بأورَشليم

00:00:20.000 --> 00:00:23.000
كان يسوع عَم يِتْمَشَّى بِالْهَيْكَل

00:00:23.500 --> 00:00:25.500
 برِواق سليمان

00:00:25.500 --> 00:00:29.500
تْجَمَّعُوا اليهُود حْواليه وْقالُولُو

00:00:30.000 --> 00:00:34.500
لآمْتِين بَدَّك تْخَلِّينا مِحْتارِين

00:00:34.500 --> 00:00:38.500
قِلّْنا بْصَراحَه، إِنتَ الْمَسيح؟

00:00:38.500 --> 00:00:41.000
جاوَبُنْ يسوع

00:00:42.000 --> 00:00:44.000
"قِلْتِلْكُنْ وْ ما صدَّقْتُوا

00:00:46.000 --> 00:00:50.500
الأعْمال ْاللِّي بَعْملا بإسمْ بَيِّي بْتِشْهَدْلي

00:00:51.000 --> 00:00:57.000
و كِيف بَدْكُن تْصَدْقُوا وْ إِنْتُو مشْ من خْوارِيفِي؟

00:00:58.500 --> 00:01:01.000
خْوارِيفِي بْيِسْمَعُوا صَوْتي

00:01:01.500 --> 00:01:07.000
 وْ أنا بَعْرِفُنْ وْ هِنِّي بْيِلْحَقُوني

00:01:07.500 --> 00:01:10.000
بَعْطِيُن الحَياة الأبَدِيِّه

00:01:10.500 --> 00:01:15.000
ما بِيمُوتُوا أبَدًا وْ ما حَدا بْيِخْطِفُن مِنِّي

00:01:16.500 --> 00:01:21.000
بَيِّي اللِي وَهَبْنِي ياهُن أَعظَمْ مِنْ كِلّ مَوْجُودْ

00:01:21.000 --> 00:01:26.400
وْ ما حَدا بْيِقْدِر يخطُفْ شِي مِن إيد بَيِّي

00:01:27.600 --> 00:01:30.000
أنا و بَيِّي واحد 

00:01:35.000 --> 00:01:37.500
جابُوا الْيَهُود حْجارْ تَيِرْجْمُوه

00:01:37.500 --> 00:01:38.800
قَلُّن يسوع

00:01:40.000 --> 00:01:44.800
فرْجَيْتكُن كْتِير مِن أعْمال بَيِّي الْمنِيحه

00:01:44.900 --> 00:01:48.500
كِرمال أيَّ عَمل مِنُّن بَدكُن تِرِجْمُوني؟

00:01:51.000 --> 00:01:52.800
جاوَبُوه

00:01:54.000 --> 00:01:57.800
نِحْنا ما مْنِرجمَكْ لَلمْنيح اللي عْمِلْتُو

00:01:58.000 --> 00:02:01.000
مْنِرجمكْ لإنَّك عَم بْتِكْفُر بِألله

00:02:02.000 --> 00:02:08.000
إِنْتَ مَنَّكْ إلّا إنسان، بَسّ عْمِلِتْ حالَكْ إله

00:02:09.000 --> 00:02:11.000
قَلُّن يسوع

00:02:13.000 --> 00:02:20.000
مش بشَريعِتْكُن ألله قال: إنْتُو آلهه؟

00:02:21.000 --> 00:02:27.000
إذا كان حَسَب الشَريعه اللي ما حدا عارضا

00:02:28.000 --> 00:02:30.000
يللي حِكْيُوا بوَحِي مِن ألله

00:02:31.000 --> 00:02:34.000
بِيسَمِّيُنْ ألله آلهه

00:02:35.000 --> 00:02:42.000
فَكِيف بِتْقُولولي – أنا يللي قَدَّسْني بَيِّي و وَدّاني للعالم

00:02:43.000 --> 00:02:48.000
إنّي عَم بِكْفر لإنّي قِلت أنا إبن ألله؟

00:02:49.500 --> 00:02:55.000
إذا كِنتْ ما بَعْمِلْ أعْمال بَيِّي، ما تْصَدْقُوني

00:02:56.000 --> 00:02:58.500
وْ إذا كِنتْ بَعْمِلْ أعْمال بَيِّي

00:02:58.500 --> 00:03:04.500
صَدقُوا هَالأعْمال إذا كِنْتُوا ما بِتْصَدْقُوني

00:03:05.000 --> 00:03:12.500
تَتَعِرْفُوا و تْآمْنُوا إِنُّو بَيِّي فِيِّي وْ بِ بَيِّي أنا

00:03:15.000 --> 00:03:17.500
حاوَلُوا يِلْقَطُوا يَسوع

00:03:18.000 --> 00:03:20.500
 فلتْ مِنْ بَين إيدَيُن وْ قَطَع نَهر الأرْدُن

00:03:20.500 --> 00:03:28.500
وْ راح مَطْرَحْ ما كان يْعَمِّد يُوحنّا، وْ عاش هونيك

00:03:29.500 --> 00:03:31.500
إجا لعِندُو كْتِير ناس

00:03:31.500 --> 00:03:33.000
وْ صارُو يْقولُو

00:03:34.000 --> 00:03:36.000
يُوحَنّا ما عِمِل وَلا عَجِيبِه

00:03:37.500 --> 00:03:43.500
بَس كِلِّ اللّي قالو يُوحَنا عَن هَالرِجّالْ كان مَظْبُوطْ

00:03:45.000 --> 00:03:51.000
وْ هونيك، كْتِير من الناس آمَنُوا بيسوع


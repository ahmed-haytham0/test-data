WEBVTT
Kind: captions
Language: ar

00:00:01.360 --> 00:00:05.920
هنتعلم في الفيديو ده إزاي نقدر نجمع ونطرح الكسور المتشابهة.

00:00:07.280 --> 00:00:11.960
والكسور المتشابهة بتبقى الكسور اللي ليها نفس المقام.

00:00:13.440 --> 00:00:18.000
فلو جينا نجمع كسرين متشابهين، يعني ليهم نفس المقام.

00:00:18.000 --> 00:00:20.360
لو افترضنا الكسر الأول أ على ج.

00:00:20.600 --> 00:00:22.720
والكسر التاني ب على ج.

00:00:23.080 --> 00:00:24.960
كده ليهم نفس المقام.

00:00:25.880 --> 00:00:28.880
هنعمل عملية الجمع دي إزاي؟

00:00:29.400 --> 00:00:35.640
هنجمع البسط بتاع الكسر الأول، زائد البسط بتاع الكسر التاني، على نفس المقام.

00:00:35.920 --> 00:00:37.440
ده هيبقى ناتج الجمع.

00:00:38.520 --> 00:00:48.200
أمّا لو جينا نطرح كسرين متشابهين، يعني ليهم نفس المقام، فبنطرح البسط بتاع الكسرين، وبنستخدم نفس المقام.

00:00:52.080 --> 00:00:58.520
ناخد بالنا من حاجة مهمة، وإن لازم أيّ كسر المقام بتاعه لا يساوي صفر.

00:00:59.240 --> 00:01:03.600
ما ينفعش أبدًا ج تبقى بتساوي صفر.

00:01:03.920 --> 00:01:06.680
لازم ج تبقى لا تساوي صفر.

00:01:08.200 --> 00:01:13.800
لأن بشكل عام ما ينفعش نقسم على الصفر؛ لأن القسمة على الصفر بتبقى غير معرّفة.

00:01:14.480 --> 00:01:20.200
فلو جينا على سبيل المثال نجمع الكسرين المتشابهين، خمسة على عشرة زائد اتنين على عشرة.

00:01:20.760 --> 00:01:22.640
كسرين متشابهين ليهم نفس المقام.

00:01:22.880 --> 00:01:26.040
يبقى ناتج الجمع هناخد فيه نفس المقام.

00:01:26.040 --> 00:01:29.680
ونبتدي نجمع البسط بتاع الكسرين.

00:01:31.160 --> 00:01:38.600
هيبقى خمسة زائد اتنين، يعني هيساوي سبعة على عشرة.

00:01:40.320 --> 00:01:48.560
ولو جينا نشوف عملية طرح الكسور المتشابهة على الكسرين اللي عندنا دول: حداشر على اتناشر ناقص أربعة على اتناشر.

00:01:48.560 --> 00:01:51.640
هنلاقي إنهم كسرين متشابهين، ليهم نفس المقام.

00:01:51.640 --> 00:01:54.400
يبقى ناتج الطرح هيبقى ليه نفس المقام.

00:01:54.600 --> 00:01:59.320
وهنطرح البسط بتاع الكسرين؛ يعني حداشر ناقص أربعة.

00:01:59.840 --> 00:02:03.680
هيبقى الناتج سبعة على اتناشر.

00:02:05.280 --> 00:02:11.360
هنتمرّن أكتر، من خلال مجموعة من الأمثلة، على عمليات جمع وطرح الكسور المتشابهة.

00:02:11.360 --> 00:02:17.640
وهنشوف كمان إزاي نستخدم النماذج؛ عشان نتأكد من صحة الناتج اللي حصلنا عليه.

00:02:19.200 --> 00:02:25.120
في المثال ده مطلوب مننا نِوجد ناتج جمع خمسة على تسعة زائد اتنين على تسعة.

00:02:25.120 --> 00:02:26.680
ونكتب الناتج في أبسط صورة.

00:02:28.120 --> 00:02:32.920
زي ما إحنا شايفين دول كسرين متشابهين، ليهم نفس المقام، اللي هو تسعة.

00:02:33.520 --> 00:02:37.400
لما بنيجي نجمعهم، بنستخدم نفس المقام لناتج الجمع.

00:02:37.680 --> 00:02:40.240
وبنجمع البسط بتاع الكسرين.

00:02:41.000 --> 00:02:44.800
يبقى هيبقى بيساوي … خمسة زائد اتنين يساوي سبعة، على تسعة.

00:02:46.480 --> 00:02:53.560
ولو بصّينا على البسط والمقام بتوع الكسر، فهنلاقي إن سبعة وتسعة ما فيش أيّ عامل مشترك بينهم.

00:02:53.800 --> 00:02:56.000
فبالتالي هي دي أبسط صورة.

00:02:57.040 --> 00:03:01.040
ونقدر نتأكد من صحة الناتج اللي حصلنا عليه، باستخدام النماذج.

00:03:01.040 --> 00:03:04.360
هنستخدم نموذج بيتكوّن من تسع أجزاء متساوية.

00:03:05.240 --> 00:03:12.040
هنلوّن خمس أجزاء منهم باللون الأزرق، اللي هم بيمثلوا الكسر خمسة على تسعة.

00:03:12.280 --> 00:03:18.360
وهنلوّن جزئين باللون البرتقالي، اللي هو بيمثل الكسر اتنين على تسعة.

00:03:19.720 --> 00:03:25.880
ولو جمعنا المربعات دي على بعض، هيبقوا سبع مربعات من التسع مربعات اللي بيتكوّن منهم النموذج.

00:03:25.880 --> 00:03:28.960
يعني هيمثلوا الكسر سبعة على تسعة.

00:03:28.960 --> 00:03:32.560
يعني بالفعل كده اتأكّدنا من صحة الناتج اللي حصلنا عليه.

00:03:34.000 --> 00:03:39.440
في المثال ده مطلوب مننا: اوجد ناتج طرح تسعة على عشرة ناقص واحد على عشرة.

00:03:39.720 --> 00:03:41.200
ثم اكتبه في أبسط صورة.

00:03:42.400 --> 00:03:47.040
هنا بنعمل عملية طرح لكسرين متشابهين، ليهم نفس المقام، اللي هو العشرة.

00:03:47.480 --> 00:03:51.520
يبقى هو هيبقى نفس المقام اللي هنستخدمه في ناتج الطرح.

00:03:51.880 --> 00:03:54.440
وبعدين هنطرح البسط بتاع الكسرين.

00:03:55.720 --> 00:03:59.480
هيبقى تسعة ناقص واحد، والتمنية على عشرة.

00:03:59.920 --> 00:04:07.640
الكسر تمنية على عشرة، البسط والمقام بتوعه ليهم أو بينهم عامل مشترك، اللي هو الاتنين.

00:04:07.640 --> 00:04:11.760
فنقدر نبسّطه أكتر من كده، بقسمة البسط والمقام على اتنين.

00:04:12.320 --> 00:04:15.760
هيبقى الناتج بيساوي … تمنية على اتنين، أربعة.

00:04:15.760 --> 00:04:17.600
وعشرة على اتنين، خمسة.

00:04:17.600 --> 00:04:21.160
يبقى الناتج في أبسط صورة هو: أربعة على خمسة.

00:04:22.520 --> 00:04:26.440
ونقدر نتأكد من صحة الناتج اللي حصلنا عليه، باستخدام النماذج.

00:04:26.440 --> 00:04:29.200
هنستخدم نموذج مقسّم إلى عشر أجزاء متساوية.

00:04:29.440 --> 00:04:35.920
الكسر الأول هنمثّله بتظليل تسع أجزاء من العشر أجزاء المتساوية.

00:04:35.920 --> 00:04:40.720
يبقى الأجزاء الملوّنة دي بتمثل الكسر الأول، اللي هو تسعة على عشرة.

00:04:40.720 --> 00:04:44.200
عايزين نطرح منها جزء من العشر أجزاء دول.

00:04:44.960 --> 00:04:47.080
يعني نطرح كسر بيمثل واحد على عشرة.

00:04:47.080 --> 00:04:50.200
يبقى هنطرح جزء واحد من الأجزاء الملونة دي.

00:04:51.480 --> 00:04:54.360
كده لو عدّينا الأجزاء الملوّنة هتطلع تمن أجزاء.

00:04:54.840 --> 00:05:00.880
يبقى الأجزاء المتبقية بتمثل الكسر تمنية على عشرة.

00:05:01.680 --> 00:05:08.040
وبالفعل هو ده الناتج اللي حصلنا عليه قبل التبسيط؛ تمنية على عشرة.

00:05:08.040 --> 00:05:13.920
وبعد التبسيط؛ لأن مطلوب مننا نحصل على الناتج في أبسط صورة، الناتج هو أربعة على خمسة.

00:05:15.320 --> 00:05:16.920
هنكمل ونشوف مثال آخر.

00:05:18.280 --> 00:05:29.920
لو عرفنا إن في أحد الفصول، بعد الانتهاء من الرواية المخصصة للقراءة في حصة اللغة العربية، قرر المعلم إنه يتناقش مع الطلاب حول شخصياتهم المفضلة.

00:05:30.720 --> 00:05:34.320
فالنتائج اللي حصلنا عليها كانت طبقًا للجدول الموضح.

00:05:34.800 --> 00:05:47.880
مطلوب مننا نعرف أو نحسب ما مقدار زيادة عدد الطلاب الذين فضّلوا شخصيتَي بلال وعثمان، على عدد الذين فضلوا شخصيتَي سمير ومحسن.

00:05:50.000 --> 00:05:56.080
كده مطلوب مننا الأول نشوف عدد الطلاب اللي فضّلوا شخصيتَي بلال وعثمان.

00:05:56.280 --> 00:06:05.800
يعني مجموع عدد الطلاب اللي اختاروا بلال كشخصيتهم المفضلة، زائد عدد الطلاب اللي اختاروا عثمان كشخصيتهم المفضلة.

00:06:06.920 --> 00:06:12.560
يعني عايزين نجمع الكسرين اتنين على عشرين زائد تسعة على عشرين.

00:06:14.040 --> 00:06:18.760
وده كده يمثل عدد الطلاب اللي فضّلوا شخصيتَي بلال وعثمان.

00:06:19.920 --> 00:06:26.000
الخطوة التانية إن إحنا عايزين نشوف عدد الطلاب اللي فضّلوا شخصيتَي سمير ومحسن.

00:06:26.200 --> 00:06:35.200
يعني هنجمع الكسرين اللي بيعبّروا عن عدد الطلاب اللي فضّلوا محسن، ومعاهم اللي فضّلوا سمير.

00:06:36.480 --> 00:06:46.240
بس إحنا محتاجين نعرف مقدار زيادة عدد الطلاب اللي فضّلوا شخصيتَي بلال وعثمان، على عدد الطلاب اللي فضلوا شخصيتَي سمير ومحسن.

00:06:46.480 --> 00:06:50.200
يعني عايزين نشوف بيزيدوا عنهم بقد إيه، فهنعمل عملية طرح.

00:06:51.880 --> 00:06:56.800
وحسب أولويات ترتيب تنفيذ العمليات الحسابية، هنبتدي دايمًا بالأقواس.

00:06:57.280 --> 00:06:59.800
يعني هننفذ العمليات اللي موجودة جوّه الأقواس.

00:07:00.440 --> 00:07:05.360
يبقى هنبتدي بجمع الكسرين المتشابهين اللي موجودين بداخل القوس الأول.

00:07:05.720 --> 00:07:09.640
عندنا الكسرين متشابهين، والمقام بتاعهم عشرين.

00:07:09.920 --> 00:07:12.960
يبقى الناتج هيبقى هو نفس المقام.

00:07:13.160 --> 00:07:22.560
وهنجمع البسط بتاع الكسرين: اتنين زائد تسعة، اللي هو هيبقى بيساوي حداشر.

00:07:23.640 --> 00:07:28.920
وبعدين نحط علامة عملية الطرح، ونشوف ما بداخل القوسين اللي بعد كده.

00:07:29.320 --> 00:07:38.080
عندنا بداخل القوسين دول عملية جمع أخرى لكسرين متشابهين، ليهم نفس المقام، اللي هو عشرين.

00:07:38.480 --> 00:07:41.600
يبقى ناتج جمعهم هيبقى هو نفس المقام.

00:07:41.800 --> 00:07:48.920
أمّا البسط فهيبقى ناتج جمع خمسة زائد أربعة، اللي هو هيبقى تسعة.

00:07:50.400 --> 00:07:53.760
دلوقتي عايزين نطرح الكسرين اللي موجودين عندنا دول.

00:07:53.760 --> 00:07:57.160
هم كسرين متشابهين، ليهم نفس المقام اللي هو عشرين.

00:07:57.640 --> 00:07:59.880
فيبقى ناتج الطرح هيبقى له نفس المقام.

00:08:00.720 --> 00:08:07.480
وناتج الطرح البسط بتاعه هيبقى عبارة عن حداشر ناقص تسعة، اللي هو اتنين.

00:08:08.240 --> 00:08:10.520
يبقى الناتج هيساوي اتنين على عشرين.

00:08:10.520 --> 00:08:12.200
بس هو كده لسّه مش في أبسط صورة.

00:08:12.680 --> 00:08:18.440
نقدر نختصره لصورة أبسط من كده؛ لأن البسط والمقام، بينهم عامل مشترك اللي هو اتنين.

00:08:18.640 --> 00:08:21.200
فنقدر نقسم البسط والمقام على اتنين.

00:08:21.480 --> 00:08:27.240
فهنحصل على الناتج متبسّط في أبسط صورة، اللي هو هيبقى واحد على عشرة.

00:08:28.400 --> 00:08:33.280
هنشوف دلوقتي باختصار ملخّص أهمّ النقط اللي اتعلمناها في الفيديو ده.

00:08:34.520 --> 00:08:37.320
اتعلمنا في الفيديو ده جمع وطرح الكسور المتشابهة.

00:08:37.720 --> 00:08:39.000
يعني إيه الكسور المتشابهة؟

00:08:39.320 --> 00:08:41.280
هي الكسور اللي ليها نفس المقام.

00:08:42.520 --> 00:08:48.160
فلو جينا نجمع أو نطرح كسرين متشابهين، فناتج الجمع أو الطرح هيبقى له نفس المقام.

00:08:48.480 --> 00:08:56.840
أمّا بسط الناتج، فلو كنا بنعمل عملية جمع، هيبقى عبارة عن ناتج جمع بسط الكسر الأول زائد بسط الكسر التاني.

00:08:57.960 --> 00:09:06.400
أمّا لو كنا بنعمل عملية طرح، فالبسط هيبقى عبارة عن البسط بتاع الكسر الأول ناقص البسط بتاع الكسر التاني.

00:09:07.640 --> 00:09:15.640
ناخد بالنا من شرط مهم إن ج لا تساوي صفر؛ عشان لو قسمنا على الصفر، هنحصل على كمية غير معرّفة.


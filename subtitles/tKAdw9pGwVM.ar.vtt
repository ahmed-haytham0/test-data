WEBVTT
Kind: captions
Language: ar

00:00:09.300 --> 00:00:12.900
هلأ في أربع عمليات تانيين بحب إني أحكي عنهم

00:00:17.800 --> 00:00:20.460
أول عملية هي عملية شفط وشد الذراع

00:00:21.280 --> 00:00:24.700
في الستات بكون عندهم دهن زايد بهذه المنطقة

00:00:24.780 --> 00:00:28.860
ولما يزيد وزنها حتى لو كيلو أو 2 كيلو معظم الدهن بروح على هذه المنطقة

00:00:29.140 --> 00:00:34.560
هذه المنطقة بتنشفط بسهولة، بنعمل ثقب صغير هون وطبعا هذه العملية بتنعمل تحت بنج كامل بالمستشفى

00:00:34.720 --> 00:00:38.800
ثقب صغير من هون وبنعمل شفط لهذه المنطقة على الجهتين

00:00:39.040 --> 00:00:43.040
النتيجة النهائية بتحتاج 3 أشهر والشخص بروح بنفس اليوم من المستشفى

00:00:43.460 --> 00:00:50.540
العملية ألمها كثير كثير خفيف و الشخص بيقدر يرجع لحياته الطبيعية ثاني يوم أو ثالث يوم بعد العملية

00:00:50.960 --> 00:00:55.460
هلأ الناس الي عندهم هون Stretch Marks أو تشقق في الجلد

00:00:55.700 --> 00:01:00.560
معناته هذا الجلد بعد الشفط مارح يرجع يلزق  بطريقة طبيعية ورح يصير في ترهل

00:01:00.720 --> 00:01:04.860
وخصوصا الناس الي بصير معاهم هيك هم الناس الي عاملين تكميم في المعدة

00:01:05.460 --> 00:01:07.520
لما يروح كل الدهن بصير في ترهل

00:01:07.520 --> 00:01:09.380
معناته لازم أقص الجلد

00:01:09.980 --> 00:01:11.640
من وين بنقص الجلد؟

00:01:11.800 --> 00:01:16.960
للأسف هذا الجرح ما بقدر أخبيه زي العمليات الثانية إن كانت بالثدي أو بالبطن

00:01:17.140 --> 00:01:21.580
الجرح هذا ببين وغصب عنا ما في طريقة ثانية أنه إحنا نخبيه

00:01:21.700 --> 00:01:25.080
الجرح بقدر أعمله بهذه المنطقة أو بقدر أعمله بهذه المنطقة

00:01:25.440 --> 00:01:28.440
ببطن اليد أو بخلف اليد

00:01:28.660 --> 00:01:32.020
طبعا بيعتمد على الشخص أو ممكن أعمله In Between

00:01:32.120 --> 00:01:38.040
بس هذا الجرح هو من أكثر الجروح الي أنا ما بحبها لأنه فعلا ببين وما في أي طريقة إني أخفيه

00:01:44.460 --> 00:01:48.580
ثاني عملية كثير بنسأل عنها هي عملية شد الفخذ

00:01:49.160 --> 00:01:54.440
كثير في ناس بتمركز عندهم الدهن بالفخذ إن كان بالفخذ الداخلي أو بالفخذ الخارجي

00:01:54.680 --> 00:02:02.520
وبكون معاه تشقق أو Stretching بالجلد وصعب أنه هذا الجلد مع الشفط أو بعد الشفط أنه يشد

00:02:02.600 --> 00:02:04.920
فبنضطر أنه نعمل شد للجلد

00:02:05.340 --> 00:02:13.860
هذه كمان العملية الجرح فيها مزعج  لأنه ما بقدر أخبيه ومضطر أنه نعمل جرح بالفخذ من هون جرح مبين

00:02:14.120 --> 00:02:21.600
إذا كان في كمية ترهل خفيفة ممكن أنه على bikini line أو underwear line نعمل الجروح مخفية

00:02:21.740 --> 00:02:26.140
لكن بالحالات الي في عندهم ترهل قوي مضطر إني أعمل جرح خارجي

00:02:26.380 --> 00:02:31.500
وهذا بمنع الست إنها تقدر تلبس أي شيئ بيكشف هذه المنطقة

00:02:31.580 --> 00:02:37.220
كمان هذه العملية بحاول قدر المستطاع إني أعمل شفط وأعمل فيزر

00:02:37.560 --> 00:02:42.380
بدون ما نضطر أنه نعمل جروح بهذه المنطقة لأنه الجروح بتبين

00:02:42.600 --> 00:02:48.720
عملية الفخذ عملية مش صغيرة، عملية بتنعمل تحت بنج كامل وبتاخد من ساعتين إلى ثلاث ساعات

00:02:49.060 --> 00:02:56.540
بيقعد الشخص ليلة أو ليلتين بالمستشفى وبده من أسبوع إلى 10 أيام لحتى يرجع لحياته الطبيعية

00:02:57.520 --> 00:03:04.520
وشهر لحتى يقدر يعمل رياضة عنيفة بعد العملية

00:03:10.200 --> 00:03:16.940
هدول الشغلتين هلأ حكينا عنهم ثالث شغلة حابب أحكي عنها وبنسأل عنها كثير هي عملية رفع ونفخ المؤخرة

00:03:17.140 --> 00:03:24.020
في ناس بسموها brazilian butt lift وهو مصطلح بنستخدمه لحقن الدهون في المؤخرة

00:03:24.380 --> 00:03:30.160
إذا الشخص عنده كمية دهون أو الست عندها كمية دهون كبيرة بالبطن بالذراع بالفخذ

00:03:30.640 --> 00:03:37.200
مرات ما بحبوا أنه نحنا نرمي هذا الدهن الي بنسحبه وبنحطه بالمؤخرة مشان ننفخها ونرفعها

00:03:37.620 --> 00:03:39.860
عملية كثير حلوة وكثير جميلة

00:03:40.080 --> 00:03:47.700
المشكلة بعديها الست لازم تقعد  من 10 أيام إلى أسبوعين قدر المستطاع إنها ما تنام أو تقعد على المنطقة

00:03:48.140 --> 00:03:51.000
فالشخص لازم يكون يا واقف يا نايم على بطنه

00:03:51.220 --> 00:03:54.960
المشكلة الثانية بهذه العملية مع أنها سهلة كثير العملية

00:03:55.060 --> 00:04:00.680
بس الدهن ما بقدر أنا أتنبأ كم رح يقعد؟ وثاني شيئ كم منه رح يبقى؟

00:04:00.940 --> 00:04:08.160
ممكن أنا أحقن لتر هون ولتر هون ويعيش نصفه أو يعيش ثلثه أو يعيش 70% منه

00:04:08.260 --> 00:04:11.480
بيعتمد على جسم الشخص فكل شخص بيختلف عن الثاني

00:04:11.600 --> 00:04:15.040
والكمية الي بتعيش الي ببين معانا ثلاث أسابيع بعد العملية

00:04:15.340 --> 00:04:18.160
كم الدهن الي رح يعيش ويضل ويبقى؟

00:04:18.160 --> 00:04:19.920
كثير ناس بينبسطوا من هذه العملية

00:04:20.080 --> 00:04:27.800
لكن تقريبا 50% من خبرتي أنا 50% لقيت أنا من هدول المرضى بعد سنتين بكون رايح معظم الدهن

00:04:28.080 --> 00:04:34.300
فما بقدر أتنبأ النتيجة كم رح تطول، ممكن تقعد سنتين وممكن تقعد 10

00:04:34.560 --> 00:04:41.020
فهذه الشغلة الي بحب أحكيها وأنور المرضى عن brazilian butt lift  أو حقن الدهون بالمؤخرة

00:04:41.880 --> 00:04:44.340
هلأ إذا الست ما عندها دهن

00:04:45.000 --> 00:04:49.800
أو بدها كمية تكبير كبيرة و يكون في عنا predictable results

00:04:49.820 --> 00:04:55.620
إني أقدر أتنبأ كمية النفخ والرفع الي رح نعملها وإنها تضلها للأبد

00:04:55.920 --> 00:04:57.920
وقتيها بدنا نلتجئ لحشوات السيليكون

00:04:58.140 --> 00:05:03.860
بنعمل جرح صغير 4سم بمنطقة المؤخرة نفسها جرح مخبئ ما عمره ببين

00:05:04.020 --> 00:05:07.440
وبحط منه الحشوة، الحشوة ممكن تكون صغيرة وممكن تكون كبيرة

00:05:07.660 --> 00:05:10.320
بس الحلو بالحشوة أنه الحشوة بتضلها للأبد

00:05:10.920 --> 00:05:15.840
ما بتغير حجمها ولا بتطلع ولا بتنزلولا بتتحرك زي ما الناس بفكروا

00:05:15.840 --> 00:05:20.580
إذا انعملت بطريقة صحيحة وأنا عندي خبرة كبيرة بهذه العملية وعاملها كثير مرات

00:05:20.840 --> 00:05:25.220
فالسيليكون بيعطينا نتائج بنقدر نتنبأها للأبد

00:05:25.380 --> 00:05:29.960
شو المشكلة بهذه العملية؟ المشكلة أنه لمدة أسبوعين من بعد العملية

00:05:29.960 --> 00:05:33.840
ما بصير الست إنها تنام على ظهرها أو إنها تجلس

00:05:34.060 --> 00:05:37.840
فمعظم الوقت الشخص بده يضل واقف أو نايم على بطنه

00:05:38.400 --> 00:05:44.700
فصعب السفر بعديها، الرياضة كمان لمدة شهر صعبة وفي ألم بعد العملية لمدة أسبوع

00:05:44.940 --> 00:05:46.940
رح نعطي مسكنات طبعا بعد العملية

00:05:47.160 --> 00:05:54.600
وبعد العملية الست لازم تضلها بالمستشفى ما بين ليلة إلى ليلتين لحد ما يثبت كل شيئ بمكانه وهي نايمة على بطنها

00:05:54.740 --> 00:05:57.720
فالعملية سهلة ونتائجها رائعة

00:05:57.900 --> 00:06:02.340
بس المشلكة أنه الأسبوعين ما بعد العملية فيها فعلا غلبة كبيرة

00:06:07.740 --> 00:06:13.380
رابع عملية بنسأل عنها كثير هي عملية تجميل المنطقة الحساسة عند النساء

00:06:14.340 --> 00:06:20.960
مارح أحكي تفاصيل عنها على الإنترنت هون، بس بحب يعرفوا الستات أنه هذه العملية بنعملها

00:06:21.280 --> 00:06:28.080
بعد الولادة والخلفة كثير بتتأثر هذه المنطقة وبنعملها عملية تجميلية

00:06:28.440 --> 00:06:34.860
والمراحل هدول بنقدر نحكي عنهم بالتفاصيل أكثر لما تيجي الست وتعمل إستشارة عندي بالعيادة


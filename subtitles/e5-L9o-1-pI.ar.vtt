WEBVTT
Kind: captions
Language: ar

00:00:00.000 --> 00:00:02.000
الباقة بتطير في خلال كام يوم من الشهر

00:00:02.000 --> 00:00:04.740
10 -  15  يوم و تلاقي الباقة بتنتهي

00:00:04.740 --> 00:00:07.760
قبل موضوع السرعات الجديد كانت الباقة تقريبا 100 جيجا

00:00:07.780 --> 00:00:09.880
وبتكمل معانا لأخر الشهر عادي جداً

00:00:09.880 --> 00:00:11.880
دلوقتي 140 جيجا ومش نافع

00:00:11.880 --> 00:00:14.240
إن شاء الله في الفيديو ده هنعرف فين المشكلة بالضبط

00:00:14.320 --> 00:00:15.500
ونحاول إن إحنا نعالجها

00:00:15.500 --> 00:00:17.960
بس ياريت قبل ما نبدأ .. الإشتراك في القناة

00:00:17.960 --> 00:00:19.780
تفعيل الجرس عشان يوصلك كل جديد

00:00:19.780 --> 00:00:22.480
اللايك والشير والكومنت عشان تساعد إن الفيديو ده ينتشر

00:00:22.480 --> 00:00:24.400
وبالتالي القناة تكبر شوية

00:00:24.620 --> 00:00:27.520
موضوع إن الباقة بتطير  في عندك إحتمال من إتنين

00:00:27.520 --> 00:00:30.500
أولهم إن الباقة تكون بتتسرق ..أيوه بتتسرق

00:00:30.520 --> 00:00:33.700
يعني فيه حد داخل على الشبكة عندك ومقضيها تحميل وفيديوهات

00:00:33.700 --> 00:00:35.800
وطبعاً مش همه لإن الباقة مش بتاعته

00:00:35.800 --> 00:00:38.040
موضوع السرقة كنا أتكلمنا عنه في حلقة قبل كدة

00:00:38.040 --> 00:00:40.560
هتلاقي الرابط بتاعها أسفل الفيديو في صندوق الوصف

00:00:40.560 --> 00:00:43.760
هتعرف من خلالها إزاي تقفل الثغرة اللي عن طريقها بيخترقوا الشبكة عندك

00:00:43.760 --> 00:00:46.040
وكمان هتتعلم إزاي تخفي الشبكة خالص

00:00:46.040 --> 00:00:48.680
و كمان تغير كلمة السر للراوتر وللواي فاي

00:00:48.760 --> 00:00:50.740
يبقى كدة موضوع السرقة ده خلصنا منه

00:00:50.740 --> 00:00:53.240
نيجي بقه للمشكلة التانية وهي مشكلة الإستخدام

00:00:53.240 --> 00:00:54.800
اللي هي موضوعنا النهاردة

00:00:54.800 --> 00:00:57.360
ليه الــ 140 جيجا مش بيكفوا معايا أسبوعين

00:00:57.360 --> 00:01:00.160
مع إن الأول كان  100 جيجا وبيكفونا لأخر الشهر

00:01:00.200 --> 00:01:03.960
ده لإن سرعة النت دلوقتي عالية جداً مقارنةً بالسرعات اللي فاتت

00:01:03.960 --> 00:01:06.840
يعني لو تفتكر معايا ..  الأول كنت بتفتح فيديو على اليوتيوب

00:01:06.840 --> 00:01:10.720
تلاقي كل اللي في البيت بيشتكوا ويقولوا .. اللي فاتح فيديو يقفلوا

00:01:10.720 --> 00:01:13.600
لدرجة إن مكالمة صوت في أي برنامج شات بتقطع

00:01:13.600 --> 00:01:16.880
بسبب إنك فاتح فيديو واحد .. أو بتعمل داون لود لأي حاجة

00:01:16.920 --> 00:01:19.520
لكن دلوقتي ما شاء الله السرعة معاك مفتوحة ع البحري

00:01:19.520 --> 00:01:21.800
يعني لو الــ 4 أو 5 موبايلات اللي معاك ف البيت

00:01:21.800 --> 00:01:25.240
كلهم فاتحين فيديوهات في نفس الوقت .. هتلاقيه شغال معاك زي الفل

00:01:25.280 --> 00:01:26.440
وعلى جودة عالية كمان

00:01:26.440 --> 00:01:28.720
تبص تلاقي الباقة ف كام يوم بتنتهي

00:01:28.720 --> 00:01:31.680
كدة عرفنا المشكلة جاية منين .. نيجي بقه لطريقة الحل

00:01:31.680 --> 00:01:34.400
اللي بيخلص الباقة وبياكلها أكل .. هو الفيديوهات

00:01:34.400 --> 00:01:39.440
تقريباً تسعين في المية مننا أكتر وقته على اليوتيوب أو الفيس بوك أو التيك توك

00:01:39.440 --> 00:01:42.560
والمشكلة إن جودة الفيديو بتتحدد على حسب سرعة النت عندك

00:01:42.560 --> 00:01:45.400
السرعة عالية تلاقي الفيديوهات كلها شغالة HD

00:01:45.400 --> 00:01:46.840
وبالتالي الباقة بتخلص بسرعة

00:01:46.840 --> 00:01:50.160
الفيس بوك والتيك توك بمجرد ما بتعمل سكرول كدة على الصفحة

00:01:50.160 --> 00:01:52.600
تلاقي الفيديوهات كلها بتشتغل تلقائي

00:01:52.600 --> 00:01:55.640
يعني بتحمل أجزاء منها حتى لو أنت مش هتتفرج عليها

00:01:55.640 --> 00:01:56.360
نعمل إيه

00:01:56.580 --> 00:01:58.140
أول حاجة معانا اليوتيوب

00:01:58.140 --> 00:02:00.520
بمجرد ما تشغل الفيديو تتأكد من الجودة بتاعته

00:02:00.520 --> 00:02:03.960
زي ما إحنا شايفين أنا فتحت فيديو هروح أشوف الجودة على طول

00:02:03.960 --> 00:02:06.160
لو عالية هقللها بالقدر اللي أنا محتاجه

00:02:06.160 --> 00:02:09.200
وطبعاً كل مام تكون أقل كل ما بيكون أفضل للباقة

00:02:09.200 --> 00:02:11.200
بالنسبة ليا أنا ظابطها على 240

00:02:11.200 --> 00:02:13.620
ودي كويسة جداً بالنسبة لحجم شاشة التليفون

00:02:13.620 --> 00:02:16.860
أما بالنسبة للاب أو الكمبيوتر بزود الجودة شوية

00:02:16.880 --> 00:02:20.240
بمجرد ما ظبطها على  240 .. المفترض إنها بتثبت على كدة

00:02:20.240 --> 00:02:24.240
بس ده لا يمنع إنك بردوا تشيك كل فترة .. تتأكد إنها متغيرتش

00:02:24.240 --> 00:02:26.640
أو مثلاً لو حسيت إن فيديو شغال جودته عالية

00:02:26.640 --> 00:02:29.040
فتتأكد ليكون إتش دي وأنت مش واخد بالك

00:02:29.040 --> 00:02:31.920
لإنها فعلاً بتفرق كتير جداً في السحب من الباقة

00:02:31.920 --> 00:02:34.880
الجودة الإتش دي بتسحب حوالي 5 أضعاف الجودة العادية

00:02:34.880 --> 00:02:36.000
فأكيد هتفرق كتير

00:02:36.240 --> 00:02:37.600
تاني حاجة هتدخل على الإعدادات

00:02:37.600 --> 00:02:40.240
بالضغط على صورة الحساب اللي فوق هنا

00:02:40.240 --> 00:02:41.760
وبعدين تضغط على الإعدادات

00:02:41.760 --> 00:02:44.640
هتيجي عند التشغيل التلقائي .. هتضغط عليها

00:02:44.640 --> 00:02:47.680
وبعدين نلغي تفعيل تشغيل الفيديو التالي تلقائياً

00:02:47.920 --> 00:02:49.760
في مرة شغلت فيديو من اليوتيوب ونمت

00:02:49.840 --> 00:02:53.520
قمت الصبح لقيته شغل فيديو ورا فيديو لحد ما التليفون فصل

00:02:53.520 --> 00:02:56.040
عشان كدة مهم جداً نلغي تفعيل الخاصية دي

00:02:56.040 --> 00:02:58.800
ده بالنسبة لموقع اليوتيوب .. نيجي بقه للفيس بوك

00:02:58.800 --> 00:03:01.520
لو تلاحظ زي ما قولنا بمجرد سكرول كدة على الصفحة

00:03:01.520 --> 00:03:04.320
هتلاقي أي فيديو بيشتغل حتى لو أنت مش هتتفرج عليه

00:03:04.320 --> 00:03:08.560
بمجرد ما تعدي بس كدة بيكون هو حمل شوية وطبعاً سحب من الباقة

00:03:08.560 --> 00:03:09.840
ودلوقتي هنلغي الموضوع ده

00:03:10.160 --> 00:03:12.560
بعد ما نفتح البرنامج هنضغط على الأيقونة دي

00:03:13.120 --> 00:03:16.480
ننزل تحت نضغط على  الإعدادات والخصوصية

00:03:16.880 --> 00:03:21.680
هيظهر عندك في الخيارات .. توفير بيانات الإتصال .. نضغط عليها

00:03:21.680 --> 00:03:24.240
هنا نفعل ميزة توفير بيانات الإتصال

00:03:24.240 --> 00:03:27.800
هتلاقي ظهر معاك خيار تاني .. إلغي التفعيل من عليه

00:03:27.840 --> 00:03:29.240
يبقى كدة الخاصية دي مش شغالة معاك

00:03:29.240 --> 00:03:32.080
إن كان في في شريحة البيانات أو في الواي فاي

00:03:32.080 --> 00:03:33.200
يبقى إحنا كدة زي ما أنتوا شايفين

00:03:33.200 --> 00:03:36.160
مفعلين الخيار الأول ..والتاني مش مفعلينه

00:03:38.240 --> 00:03:40.000
الخطوة التانية أنا شغلت الفيديو

00:03:40.000 --> 00:03:42.000
هضغط على أيقونة الترس دي

00:03:42.400 --> 00:03:45.120
وأختار جودة الفيديو زي ما قولنا 240

00:03:45.520 --> 00:03:47.280
وبكدة خلصنا من الفيس بوك

00:03:47.280 --> 00:03:48.400
نيجي بقه للتيك توك

00:03:48.400 --> 00:03:50.060
نصيحة مني .. شيله

00:03:50.100 --> 00:03:51.620
ده برنامج ملهوش أي لازمة

00:03:51.660 --> 00:03:54.440
برنامج صفر إيجابيات .. و100 % سلبيات

00:03:54.520 --> 00:03:56.520
برنامج فاشل بكل معاني الكلمة

00:03:56.620 --> 00:03:57.600
فده أفضل حاجة

00:03:57.600 --> 00:04:00.300
شيله أحسن حفاظاً على وقتك .. وعلى الباقة بتاعتك

00:04:00.300 --> 00:04:03.940
وفي الأخر لو أنت تبع شركة وي متنساش تنزل برنامج وي على تليفونك

00:04:03.940 --> 00:04:05.940
وتبدأ تراقب إستخدامك يومياً

00:04:05.940 --> 00:04:08.580
وتعمل حسابك إن ليك حوالي 5 جيجا كل يوم

00:04:08.580 --> 00:04:10.440
عشان الباقة تفضل معاك لأخر الشهر

00:04:10.440 --> 00:04:12.560
لقيت نفسك بتستخدم أكتر من 5 جيجا

00:04:12.560 --> 00:04:14.380
تحاول تقلل إستخدامك شوية

00:04:14.380 --> 00:04:16.220
وبكدة يبقى وصلنا لنهاية حلقتنا النهاردة

00:04:16.220 --> 00:04:17.260
وقبل ما نقول سلام

00:04:17.280 --> 00:04:18.840
ياريت اللي ما أشتركش في القناة

00:04:18.840 --> 00:04:21.840
إشترك دلوقتي وفعل الجرس عشان يوصلك كل جديد

00:04:21.840 --> 00:04:25.200
اللايك والشير والكومنت عشان تساعد إن الفيديو ده ينتشر

00:04:25.200 --> 00:04:26.780
وبالتالي القناة تكبر شوية

00:04:26.780 --> 00:04:29.780
ده طبعاً لو شايف إن المحتوى يستحق

00:04:29.780 --> 00:04:31.440
وشكراً جداً ليكم

00:04:31.440 --> 00:04:35.800
والسلام عليكم ورحمة الله وبركاته


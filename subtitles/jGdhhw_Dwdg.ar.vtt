WEBVTT
Kind: captions
Language: ar

1
00:00:00.000 --> 00:00:05.240
هنتكلّم عن المعادلات الحرفية، وتحليل الأبعاد.

2
00:00:06.720 --> 00:00:10.360
هنعرف في الفيديو ده إزَّاي نحلّ المعادلات، اللي بيكون فيها أكتر من متغيّر.

3
00:00:11.000 --> 00:00:13.400
وكمان هنعرف يعني إيه معادلة حرفية.

4
00:00:13.960 --> 00:00:16.520
وهنعرف إزَّاي نستخدم تحليل الأبعاد في الحل.

5
00:00:18.440 --> 00:00:20.560
بيبقى فيه معادلات بيكون فيها أكتر من متغيّر.

6
00:00:21.560 --> 00:00:24.960
فبنحلّ المعادلات دي، بالنسبة لمتغير من المتغيرات اللي عندنا.

7
00:00:26.360 --> 00:00:30.000
فبنجيب قيمته، بدلالة باقي المتغيرات.

8
00:00:30.720 --> 00:00:37.960
يعني مثلًا لو عندنا المعادلة: أربعة م ناقص تلاتة ن يساوي تمنية.

9
00:00:39.000 --> 00:00:42.320
وعايزين نحلّ المعادلة دي، بالنسبة لِـ م.

10
00:00:42.880 --> 00:00:44.600
يعني هنجيب م بدلالة ن.

11
00:00:45.520 --> 00:00:51.080
فأول حاجة عايزين نخلّي الحدّ اللي فيه م ده، يكون في طرف واحد من الطرفين بتوع المعادلة.

12
00:00:52.200 --> 00:00:54.240
وبكده يبقى إحنا عايزين نتخلّص من سالب تلاتة ن.

13
00:00:55.520 --> 00:00:57.920
فهنضيف لطرفَي المعادلة، تلاتة ن.

14
00:00:59.800 --> 00:01:12.720
فلمّا هنضيف تلاتة ن لطرفَي المعادلة، هتبقى المعادلة بتاعتنا على الشكل: أربعة م ناقص تلاتة ن زائد تلاتة ن، يساوي تمنية زائد تلاتة ن.

15
00:01:13.760 --> 00:01:21.520
هنبسّط المعادلة اللي عندنا، فهتبقى على الشكل: أربعة م يساوي تمنية زائد تلاتة ن.

16
00:01:23.400 --> 00:01:27.240
وعلشان نجيب قيمة م، فإحنا محتاجين نتخلّص من الأربعة اللي مضروبة في الـ م.

17
00:01:28.120 --> 00:01:33.320
فهنستخدم خاصية القسمة في المعادلة، وهنقسم طرفَي المعادلة على أربعة.

18
00:01:34.240 --> 00:01:47.200
لمّا هنقسم طرفَي المعادلة على أربعة، هتبقى المعادلة بتاعتنا عبارة عن: م يساوي تمنية على أربعة، زائد تلاتة على أربعة، ن.

19
00:01:48.560 --> 00:01:49.760
هنبسّط المعادلة اللي عندنا.

20
00:01:50.400 --> 00:01:56.360
فهنلاقي إن م تساوي اتنين زائد، تلاتة على أربعة، ن.

21
00:01:57.280 --> 00:02:03.240
بكده إحنا حلّينا المعادلة بالنسبة لِـ م، وجبنا م بدلالة ن.

22
00:02:09.160 --> 00:02:14.080
فيه معادلات بيكون المتغيّر اللي بنحل بالنسبة له، موجود في الطرفين بتوع المعادلة.

23
00:02:15.960 --> 00:02:21.120
هنشوف مثال، بس هنقلب الصفحة، فيظهر لنا المثال.

24
00:02:25.000 --> 00:02:32.480
في المثال اللي عندنا، عندنا المعادلة: تلاتة س ناقص اتنين ص يساوي س ع زائد خمسة.

25
00:02:33.200 --> 00:02:35.600
وعايزين نحلّ المعادلة دي، بالنسبة لِـ س.

26
00:02:37.480 --> 00:02:44.120
فعلشان نحلّها، فإحنا هنخلّي كل الحدود اللي بتحتوي على س، في طرف من الطرفين بتوع المعادلة.

27
00:02:45.520 --> 00:02:50.720
وبعد كده هنبدأ نخرّج س من الحدود دي، كعامل مشترك.

28
00:02:52.960 --> 00:02:54.440
هنكتب المعادلة اللي عدنا مرة كمان.

29
00:02:56.000 --> 00:03:02.680
والمعادلة هي: تلاتة س ناقص اتنين ص يساوي س ع زائد خمسة.

30
00:03:04.720 --> 00:03:07.360
أول حاجة هنتخلّص من سالب اتنين ص.

31
00:03:08.400 --> 00:03:10.800
فهنضيف لطرفَي المعادلة، اتنين ص.

32
00:03:10.800 --> 00:03:26.320
وبكده تبقى المعادلة بتاعتنا على الشكل: تلاتة س ناقص اتنين ص زائد اتنين ص، يساوي س ع زائد خمسة زائد اتنين ص.

33
00:03:26.600 --> 00:03:38.840
هنبسّط المعادلة اللي عندنا، فهتبقى تلاتة س يساوي س ع زائد خمسة زائد اتنين ص.

34
00:03:40.480 --> 00:03:45.280
بعد كده هنطرح من طرفَي المعادلة، س ع.

35
00:03:45.480 --> 00:04:07.640
فهتبقى المعادلة بتاعتنا على الشكل: تلاتة س ناقص س ع، يساوي س ع زائد خمسة زائد اتنين ص ناقص س ع.

36
00:04:08.040 --> 00:04:08.920
فهنبسّط المعادلة اللي عندنا.

37
00:04:09.800 --> 00:04:22.800
فهنلاقي إن المعادلة بتاعتنا هتبقى على الشكل: تلاتة س ناقص س ع، يساوي خمسة زائد اتنين ص.

38
00:04:24.720 --> 00:04:31.840
هنلاحظ إن س اللي إحنا بنحلّ بالنسبة لها، موجودة في الحدّين اللي عندنا.

39
00:04:32.400 --> 00:04:34.920
فنقدر نخرّجها كعامل مشترك.

40
00:04:35.880 --> 00:04:48.320
فلما هنخرّج الـ س كعامل مشترك، هيبقى عندنا المعادلة بتاعتنا على الشكل: س في، القوس تلاتة ناقص ع، يساوي خمسة زائد اتنين ص.

41
00:04:48.640 --> 00:04:52.960
الخطوة اللي بعد كده، إن إحنا هنتخلّص من القوس المضروب في الـ س.

42
00:04:54.240 --> 00:05:00.680
فبالتالي هنقسم طرفَي المعادلة، على المقدار: تلاتة ناقص ع.

43
00:05:02.240 --> 00:05:24.520
فلمّا هنقسم طرفَي المعادلة، على تلاتة ناقص ع، هتبقى المعادلة بتاعتنا على الشكل: س يساوي خمسة زائد اتنين ص، على تلاتة ناقص ع.

44
00:05:26.240 --> 00:05:30.600
وبكده يبقى إحنا حلّينا المعادلة اللي عندنا، بالنسبة لِـ س.

45
00:05:35.120 --> 00:05:35.800
هنقلب الصفحة.

46
00:05:38.280 --> 00:05:47.360
بالنسبة للقوانين الرياضية، أو الصيغ الرياضية، واللي بتحتوي على أكتر من متغيّر؛ بنسميها معادلة حرفية.

47
00:05:48.520 --> 00:05:55.120
وعلشان نحلّ المعادلة الحرفية دي، فإحنا بنطبّق نفس الخطوات اللي بنعملها وإحنا بنحلّ لمتغيّر معيّن.

48
00:05:57.720 --> 00:06:01.200
هنعرف إزَّاي نحلّ معادلة حرفية، من خلال مثال.

49
00:06:02.840 --> 00:06:03.640
هيظهر لنا المثال.

50
00:06:07.880 --> 00:06:17.480
في المثال اللي عندنا مدّينا صيغة رياضية، أو قانون أو قاعدة رياضية، لحجم متوازي المستطيلات.

51
00:06:18.160 --> 00:06:20.680
وهي: ح يساوي س ص ع.

52
00:06:22.360 --> 00:06:25.320
حيث إن ح دي بتمثّل حجم متوازي المستطيلات.

53
00:06:26.160 --> 00:06:27.720
وَ س هي الطول.

54
00:06:28.280 --> 00:06:29.600
وَ ص هي العرض.

55
00:06:30.440 --> 00:06:31.800
وَ ع هي الارتفاع.

56
00:06:33.120 --> 00:06:33.840
وعندنا مطلوبين.

57
00:06:34.240 --> 00:06:42.040
المطلوب الأول: هو إن إحنا نحلّ الصيغة الرياضية اللي عندنا، أو ممكن نقول المعادلة الحرفية، بالنسبة لِـ ص.

58
00:06:43.240 --> 00:06:49.320
وكمان عايزين عرض متوازي المستطيلات، إذا كان حجمه بيساوي تسعة وسبعين وأربعة من مية سنتيمتر مكعب.

59
00:06:49.920 --> 00:06:52.200
وطوله بيساوي خمسة واتنين من عشرة سنتيمتر.

60
00:06:52.840 --> 00:06:55.440
وارتفاعه بيساوي أربعة سنتيمتر.

61
00:07:00.200 --> 00:07:06.520
هنبدأ بأول حاجة، وهي إن إحنا هنحلّ المعادلة الحرفية اللي عندنا أو الصيغة الرياضية، بالنسبة لِـ ص.

62
00:07:08.720 --> 00:07:14.880
هنكتب القاعدة الرياضية اللي عندنا، أو القانون اللي عندنا مرة كمان.

63
00:07:15.560 --> 00:07:17.200
ح يساوي س ص ع.

64
00:07:18.080 --> 00:07:21.400
وإحنا عايزين نحلّ المعادلة دي، بالنسبة لِـ ص.

65
00:07:21.400 --> 00:07:24.560
يعني عايزين ص لوحدها، في طرف من الطرفين بتوع المعادلة.

66
00:07:25.160 --> 00:07:28.800
وبالتالي هنقسم طرفَي المعادلة، على س ع.

67
00:07:31.560 --> 00:07:43.080
لمّا هنقسم طرفَي المعادلة على س ع، هيبقى عندنا إن ص تساوي ح على س ع.

68
00:07:43.400 --> 00:07:50.160
وبكده يبقى إحنا حلينا الصيغة الرياضية اللي عندنا، بالنسبة لِـ ص.

69
00:07:55.240 --> 00:07:56.520
هنبدأ نشوف المطلوب التاني.

70
00:07:57.360 --> 00:08:04.160
وهو إن إحنا عايزين نجيب عرض متوازي المستطيلات، اللي حجمه تسعة وسبعين وأربعة من مية سنتيمتر مكعب.

71
00:08:04.160 --> 00:08:06.520
وطوله خمسة واتنين من عشرة سنتيمتر.

72
00:08:06.520 --> 00:08:07.920
وارتفاعه أربعة سنتيمتر.

73
00:08:09.600 --> 00:08:14.920
بالنسبة لعرض متوازي المستطيلات، فكُنا بنرمز له بالرمز ص.

74
00:08:17.120 --> 00:08:23.440
وإحنا عايزين نجيب قيمة ص، ومعانا الحجم، ومعانا كمان طول المتوازي، ومعانا ارتفاعه.

75
00:08:24.240 --> 00:08:27.480
يعني معانا قيمة ح، واللي هي بتمثّل الحجم.

76
00:08:28.360 --> 00:08:32.160
وكمان معانا قيمة س، واللي بتمثّل الطول.

77
00:08:32.840 --> 00:08:35.960
وكمان معانا قيمة ع، اللي بتمثّل الارتفاع.

78
00:08:36.560 --> 00:08:52.480
فمعنى كده إن عرض متوازي المستطيلات واللي هو ص، يساوي تسعة وسبعين وأربعة من مية، على خمسة واتنين من عشرة في أربعة.

79
00:08:54.080 --> 00:08:59.880
يعني ص تساوي تلاتة وتمنية من عشرة سنتيمتر.

80
00:09:00.960 --> 00:09:07.440
وبالتالي هيبقى عرض متوازي المستطيلات، اللي حجمه تسعة وسبعين وأربعة من مية سنتيمتر مكعب.

81
00:09:08.080 --> 00:09:10.240
وطوله خمسة واتنين من عشرة سنتيمتر.

82
00:09:10.680 --> 00:09:12.200
وارتفاعه أربعة سنتيمتر.

83
00:09:12.640 --> 00:09:15.480
هو تلاتة وتمنية من عشرة سنتيمتر.

84
00:09:20.000 --> 00:09:23.520
من ضمن الصيغ الرياضية، القواعد بتاعة التحويل ما بين الوحدات.

85
00:09:24.600 --> 00:09:27.040
زيّ مثلًا إن الواحد كيلومتر، يساوي ألف متر.

86
00:09:27.640 --> 00:09:35.240
فيه طريقة اسمها تحليل الأبعاد، أو تحليل الوحدات، بنستخدمها علشان نحلّ المسائل.

87
00:09:36.560 --> 00:09:40.840
والطريقة دي بنستخدم فيها الوحدات، خلال العمليات الحسابات.

88
00:09:42.640 --> 00:09:50.000
هنقلب الصفحة، وهيظهر لنا مثال، نعرف بيه إزَّاي نحلّ المسائل، باستخدام تحليل الأبعاد.

89
00:09:54.200 --> 00:09:56.880
في المثال اللي عندنا، فيه سباق طوله عشرة كيلومتر.

90
00:09:57.960 --> 00:10:14.160
فإذا كان الواحد متر بيساوي واحد وأربعة وتسعين من ألف ياردة … عايزين نستخدم تحليل الأبعاد، علشان نوجد طول السباق بالميل، إذا كان الواحد ميل يساوي ألف سبعمية وستين ياردة.

91
00:10:18.480 --> 00:10:27.480
علشان نحسب طول السباق بالميل، فإحنا أول حاجة هنحوّل طول السباق اللي عندنا، من وحدة الكيلومتر، إلى المتر.

92
00:10:27.800 --> 00:10:33.480
وده لأن من ضمن العلاقات المعطاة عندنا، إن واحد متر يساوي واحد وأربعة وتسعين من ألف ياردة.

93
00:10:34.520 --> 00:10:38.600
فبعد ما هنحوّل من كيلومتر لمتر، هنحوّل من متر لياردة.

94
00:10:39.200 --> 00:10:41.720
وبعد كده هنحوّل من الياردة للميل.

95
00:10:42.440 --> 00:10:47.640
وده لأن العلاقة اللي عندنا، إن واحد ميل يساوي ألف سبعمية وستين ياردة.

96
00:10:49.600 --> 00:10:52.400
فبالنسبة لطول السباق، هو عشرة كيلومتر.

97
00:10:53.320 --> 00:10:56.760
هنبدأ نحوّل من وحدة الكيلومتر للمتر.

98
00:10:57.520 --> 00:11:04.960
بالتالي فهنضرب في عامل التحويل، وهو ألف متر على واحد كيلومتر.

99
00:11:08.280 --> 00:11:11.640
دلوقتي نقدر نختصر كيلومتر مع كيلومتر.

100
00:11:12.720 --> 00:11:14.920
فتبقى عندنا الوحدة الجديدة، وهي المتر.

101
00:11:15.960 --> 00:11:18.480
بعد كده هنحوّل من المتر للياردة.

102
00:11:19.440 --> 00:11:30.160
فهنضرب في عامل التحويل، وهو واحد وأربعة وتسعين من ألف ياردة، على واحد متر.

103
00:11:31.760 --> 00:11:36.560
دلوقتي نقدر نختصر وحدة المتر، فيتبقّى عندنا الياردة.

104
00:11:37.160 --> 00:11:40.040
وبكده يبقى إحنا حوّلنا للياردة.

105
00:11:40.600 --> 00:11:43.400
بعد كده هنحوّل من ياردة لميل.

106
00:11:43.400 --> 00:11:52.520
فهنضرب في عامل التحويل، وهو واحد ميل، على ألف سبعمية وستين ياردة.

107
00:11:55.040 --> 00:12:00.320
ودلوقتي نقدر نختصر وحدة الياردة، فيتبقّى عندنا الوحدة اللي إحنا عايزينها، وهي الميل.

108
00:12:04.760 --> 00:12:15.600
وبكده يبقى هتساوي عشرة آلاف تسعمية وأربعين ميل، على ألف سبعمية وستين.

109
00:12:17.080 --> 00:12:22.160
يعني تقريبًا بتساوي ستة واتنين من عشرة ميل.

110
00:12:23.640 --> 00:12:37.920
يعني نقدر نقول إن طول السباق يساوي ستة واتنين من عشرة ميل تقريبًا.

111
00:12:49.000 --> 00:12:54.120
بكده في الفيديو ده، يبقى إحنا عرفنا إزَّاي بنحلّ المعادلات، اللي بيكون فيها أكتر من متغيّر.

112
00:12:55.600 --> 00:13:00.600
بإن إحنا بنحلّ المعادلات دي، بالنسبة لمتغير من المتغيرات اللي عندنا.

113
00:13:01.480 --> 00:13:06.320
وبالتالي لمّا بنجيب قيمته، بتكون بدلالة باقي المتغيرات التانية.

114
00:13:07.960 --> 00:13:10.440
وكمان عرفنا يعني إيه معادلة حرفية.

115
00:13:11.120 --> 00:13:12.240
وعرفنا إزَّاي بنحلّها.

116
00:13:13.880 --> 00:13:21.680
وكمان عرفنا إزَّاي نقدر نستخدم تحليل الأبعاد، أو تحليل الوحدات، في حلّ مسائل التحويل بين الوحدات.


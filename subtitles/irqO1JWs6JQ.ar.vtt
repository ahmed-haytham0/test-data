WEBVTT
Kind: captions
Language: ar

00:00:04.680 --> 00:00:08.660
اليوم بدنا نرسم حدا بياكل وما بيشبع وبضلّو جوعان

00:00:09.320 --> 00:00:10.960
عمّي بو مسعود

00:00:14.100 --> 00:00:17.380
أهلا وسهلا فيكن بحلقة جديدة من يلّا نرسم!

00:00:17.780 --> 00:00:20.140
يلّا! حضّرو كم ورقة أو دفتر

00:00:20.620 --> 00:00:21.620
قلم رصاص

00:00:22.000 --> 00:00:22.860
محّاية

00:00:22.860 --> 00:00:24.060
اقلام تلوين

00:00:24.200 --> 00:00:25.920
وخلّونا نبلّش

00:00:26.620 --> 00:00:30.740
مل تنسو فيكن تلحقونا إذا سبقناكن

00:00:31.340 --> 00:00:32.580
جاهزين؟

00:00:32.620 --> 00:00:34.100
خلّونا نبلّش

00:00:35.020 --> 00:00:38.460
بالأوّل منرسم برمة الراس من تحت

00:00:39.280 --> 00:00:41.680
فوقا منرسم الشعر بهالطريقة

00:00:41.680 --> 00:00:44.700
ومنزيد كم خصلة مخربطة

00:00:44.980 --> 00:00:48.360
بقلب الوجّ منرسم دائرة كبيرة لكل عين

00:00:48.560 --> 00:00:50.280
وبقلبن دائرة أصغر

00:00:52.540 --> 00:00:55.200
فوق كل عين منرسم مستطيل صغير

00:00:55.580 --> 00:00:56.860
هودي الحواجب

00:00:58.360 --> 00:01:03.000
للمنخار منرسم زيح طويل ومنطعجو من تحت متل السنّارة

00:01:03.500 --> 00:01:05.480
ومنوصل الشوارب بالمنخار

00:01:05.760 --> 00:01:08.880
منرجع منزيد زيح صغير تحت الشوارب للتم

00:01:09.540 --> 00:01:13.300
وزيح صغير تحت كل عين تنفرجي قدّي هو جوعان

00:01:14.760 --> 00:01:19.220
وللدينين منزيد دائرة صغيرة من كل ميلة

00:01:19.380 --> 00:01:21.520
وهلّأ بدنا نرسم الجسم

00:01:21.760 --> 00:01:27.100
منبلّش بنص دائرة للفلانيلّا مع زيح من كل ميلة تتبيّن مزبوط

00:01:27.500 --> 00:01:30.940
منرجع منزيد الإيد اليمين وإيد الشمال بهالطريقة

00:01:31.320 --> 00:01:33.440
ومنكفّي الفلانيلّا من تحتو

00:01:33.720 --> 00:01:38.220
تيبيّن بطنو كبير منزيد قوس صغير فوق الإيدين

00:01:38.440 --> 00:01:41.160
وقوس أكبر تحت الفلانيلّا بهالطريقة

00:01:41.260 --> 00:01:43.820
وهلّأ خلّينا نرسم البنطلون

00:01:43.820 --> 00:01:46.680
منرسمو عشكل مستطيل بس مع فتحة من تحت

00:01:47.040 --> 00:01:49.940
ومنزيد المشّاية اليمين والمشاية الشمال

00:01:50.640 --> 00:01:53.940
وما مننسى حبلة الزنّار تما يقشّط البنطلون

00:01:54.160 --> 00:02:00.440
وآخر شي منزيد زيح أفقي عخصرو وزياح عاموديّة تيصير شكلو متل البيجامة

00:02:01.160 --> 00:02:03.120
وهيك بتكون خلصت رسمتنا

00:02:03.220 --> 00:02:04.960
يلّا! خلّونا نلوّن

00:02:05.700 --> 00:02:09.145
الغنيّة بتقول عمّي بو مسعود عيونو كبار وسود

00:02:09.145 --> 00:02:12.295
مشان هيك أنا اخترت اللون الأسود للعيون

00:02:12.295 --> 00:02:15.205
الحواجب، الشوارب والشعرات

00:02:16.100 --> 00:02:19.940
الفلانيلّا لوّنتا أزرق فاتح والبنطالون رمادي

00:02:20.500 --> 00:02:23.240
للجلدة فينا نستعمل لون الزهر الفاتح

00:02:23.800 --> 00:02:24.800
ما تنسو

00:02:24.940 --> 00:02:27.260
إنتو فيكن تستعملو غير ألوان إذا بدكن

00:02:27.960 --> 00:02:28.960
خلّصنا!

00:02:29.220 --> 00:02:30.820
كيف طلعت رسمتكن؟

00:02:31.120 --> 00:02:35.480
صوروا واعملولنا تاغ عالإنستغرام تنشاركا حتّى الكل يشوفا

00:02:36.120 --> 00:02:40.020
وهلّأ رح نسمع نسمع سوا غنّيّة عمّي بو مسعود

00:02:48.860 --> 00:02:52.400
عمّي بو مسعود عيونو كبار وسود

00:02:52.640 --> 00:02:56.140
بياكل ما بيشبع عمّي بو مسعود

00:02:56.660 --> 00:02:59.960
عمّي بو مسعود عيونو كبار وسود

00:03:00.260 --> 00:03:03.900
بياكل ما بيشبع عمّي بو مسعود

00:03:12.240 --> 00:03:15.760
شو تروّقت اليوم يا عمّي بو مسعود؟

00:03:15.800 --> 00:03:19.580
هاه هاه هـــاه هــــاه هاه هاه هـــاه هــــاه

00:03:19.640 --> 00:03:23.360
تروّقت خمسين بيضة وشربت برميل حليب

00:03:23.400 --> 00:03:27.040
وستّـعشر صحن مربّـى وبعدني جوعان

00:03:27.260 --> 00:03:30.680
عمّي بو مسعود عيونو كبار وسود

00:03:31.220 --> 00:03:34.800
بياكل ما بيشبع عمّي بو مسعود

00:03:35.040 --> 00:03:38.500
عمّي بو مسعود عيونو كبار وسود

00:03:38.640 --> 00:03:42.220
بياكل ما بيشبع عمّي بو مسعود

00:03:50.100 --> 00:03:54.020
شـو رح تتغدّى يا عمّي بو مسعود؟

00:03:54.220 --> 00:03:58.000
هاه هاه هـــاه هــــاه هاه هاه هـــاه هــــاه

00:03:58.240 --> 00:04:01.620
رح باكل عشر خواريف وبدّي إشرب نهر ميّ

00:04:02.020 --> 00:04:05.300
وآكل ميّة ليمونة ورح ابقى جوعان

00:04:05.600 --> 00:04:08.580
عمّي بو مسعود عيونو كبار وسود

00:04:08.920 --> 00:04:12.260
بياكل ما بيشبع عمّي بو مسعود

00:04:13.280 --> 00:04:16.440
عمّي بو مسعود عيونو كبار وسود

00:04:16.940 --> 00:04:20.320
بياكل ما بيشبع عمّي بو مسعود

00:04:34.400 --> 00:04:39.240
عجبكن الفيديو؟ ما تنسو تعملو like و subscribe ل Lila TV عاليوتيوب

00:04:39.580 --> 00:04:44.680
ع صفحاتنا ع facebook w instagram  و وخبرونا شو بدكن يانا نرسم بالحلقة الجايي

00:04:45.420 --> 00:04:48.280
وما تنسو تحملو دفتر تلوين ليلا علي هيدا الرابط: www.lilatv.com/coloringbook

00:04:49.000 --> 00:04:52.460
يلا انا بشوفكن قريبا 
!Bye bye

00:04:56.460 --> 00:04:57.840
بتحبّو التلوين؟

00:04:58.140 --> 00:05:05.340
حملو دفتر تلوين ليلا مجّاناً على ال www.lilatv.com/coloringbook

00:05:05.400 --> 00:05:08.000
ولونو شخصيّاتكن المفضّلة من أغانينا

00:05:08.000 --> 00:05:11.540
وما تنسو تعتولنا رسمات أولادكن عإنستغرام


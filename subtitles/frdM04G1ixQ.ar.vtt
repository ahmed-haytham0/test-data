WEBVTT
Kind: captions
Language: ar

00:00:00.198 --> 00:00:10.073
اكتر مرض في الوقت الحالي بيهدد حياة المصريين و العرب عموما هو قصور الدورة التاجية. يعني ايه قصور الدورة التاجية؟

00:00:10.133 --> 00:00:20.747
 يعني ضيق الشريان التاجي اللي بيؤدي إلى الآم ذبحة صدرية و اللي لو اهملناه يؤدي إلى جلطات في القلب و لما تحصل جلطة في القلب

00:00:20.747 --> 00:00:24.584
يحصل تليف في جزء من عضلة القلب و يحصل هبوط في القلب

00:00:24.661 --> 00:00:35.947
ايه الأسباب الرئيسية اللي بتؤدي إلى هذا المرض اللعين اللي بيحصد قلوب المصريين في الشباب و في الصبية حتى في متوسطي العمر

00:00:36.000 --> 00:00:50.053
عوامل الخطر اللي احنا نعرفها، التدخين، السكر ،الضغط، الكوليسترول عند اهمال علاجهم و نمط الحياة الخاطئ. طيب السكر و الضغط دول هل ليهم علاقة ببعض؟

00:00:50.122 --> 00:01:05.172
 السكر مبيجبش ضغط والضغط مبيأديش إلى سكر لكن من الملاحظ أن التغيرات الفيسيولوجية اللي بتحصل مع السكر بتجعل مرضى السكر اكثر عرضه للإصابة بإرتفاع ضغط الدم

00:01:05.310 --> 00:01:18.230
و كذلك مرضى ارتفاع ضغط الدم بتحص تغيرات فيسيولوجية في الجسم يخليهم عرضه للإصابة بالسكر و عادة بيجتمع الاتنين مع بعض في مرضى كتير جدا جدا

00:01:18.282 --> 00:01:25.465
المريض اللي عندة ضغط يجيلة سكر في وقت من الأوقات و المريض اللي بدأ بسكر يجيلة ضغط في وقت من الأوقات

00:01:25.534 --> 00:01:34.695
ده مبيأديش لده لكن التغيرات&nbsp; اللي بتحصل في الجسم تؤدي إلى واحد منهم عادة هي نفس التغيرات اللي بتؤدي لأن التاني يجي في وقت ما

00:01:34.755 --> 00:01:56.576
الاتنين بيجوا مع بعض في مرض شائع جدا اللي هو بيبقى عبارة عن السِمنة مع ارتفاع ضغط الدم مع وجود مرض السكر و السِمنة و خاصة في السيدات و دول يجيلهم الآم في الصدر و يشبة الآم الذبحة الصدرية

00:01:56.676 --> 00:02:12.241
و هي متبقاش ذبحة صدرية فلا السكر سبب مباشر للضغط ولا الضغط سبب مباشر للسكر لكن اجتماع للأتنين مع بعض حاجة شائعة جدا جدا و الاتنين عادة بيجتمعوا في المريض الواحد

00:02:12.276 --> 00:02:30.941
ناخد بالنا بقى من حاجة لو الواحد جاله الضغط يبقى احتمال يجيلة مرض الشريان التاجي بكام لو قولنا ان اللي عنده ضغط احتمال يزيد 10٪ اصابته بالشريان التاجي عن اللي معندوش ضغط

00:02:30.941 --> 00:02:40.757
 طب لو واحد عنده سكر؟ لو قولنا برضو ان اللي عنده سكر احتمال اصابة الشرايين التاجية برضو 10٪ عن اللي معندوش سكر

00:02:40.809 --> 00:02:49.091
طب لو عنده ضغط و عنده سكر اقول يزيد 20٪؟ يعني ده يزود 10 و ده يزود 10، الاجابة لا...

00:02:49.143 --> 00:03:06.435
الايفيكت او السبب الضار او الضرر الواقع على الشرايين التاجية ده يزود ده و ده يزود ده وجود الضغط مع السكر ميبقوش 20 ده يبقوا 30٪.

00:03:06.435 --> 00:03:16.628
يبقى لو السكر لوحدة هيزود 10٪ لو الضغط لوحدة هيزود 10٪ لو اجتمعوا الاتنين مع بعض يبقى في احتمال 30٪ اصابة الشرايين التاجية

00:03:16.628 --> 00:03:22.000
 طب اللي عنده الضغط عنده السكر لو دخن، لو قولنا ان كل واحد لوحده عنده 10٪

00:03:22.070 --> 00:03:34.729
لو اجتمعوا التلاتة و دخنوا يبقى في 50٪ لـ 60٪ احتمال اصابة الشرايين التاجية بالتصلب و احتمال ضيق في الشرايين التاجية واحتمال حدوث ذبحة صدرية و احتمال حدوث جلطة في القلب

00:03:34.789 --> 00:03:50.632
إجتماع عوامل الخطر و تراكم عوامل الخطر مع بعضها في المرض الواحد كل واحد منهم يزود الأثر الضار للأخر بحيث يبقى اعداء ثلاثة اخطر بكتير من عدوين اخطر بكتير من عدو واحد 

00:03:50.666 --> 00:04:07.017
ولذلك بنقول لو اصبت بالسكر ملكش يد فيه، غصب عنك، هتاخد علاج و تعالجه لكن بمزاجك انك تبطل السجاير فأنت لا تتطوع لإضافة خطر جديد على قلبك و على شرايين قلبك

00:04:07.041 --> 00:04:09.919
و انت عندك السكر انك تمسك سيجارة و تدخن

00:04:10.189 --> 00:04:14.357
و اطيب تمنياتي ليكم جميعا بالصحة والعافية ان شاء الله


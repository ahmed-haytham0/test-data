WEBVTT
Kind: captions
Language: ar

00:00:00.000 --> 00:00:03.236
كلنا كمستخدين لنظام Linux بنسأل نفسنا السؤال ده

00:00:03.236 --> 00:00:07.073
ليه عدد مستخدمي نظام Linux أقل بالذات في الدول العربية

00:00:07.073 --> 00:00:09.843
من مستخدمي أنظمة تشغيل زي Windows و Mac

00:00:09.843 --> 00:00:12.946
مع أن نظام Linux مجاني ومفتوح المصدر

00:00:12.946 --> 00:00:14.814
ومش بيستهلك موارد الجهاز

00:00:14.814 --> 00:00:16.683
ومستقر ومفيش عليه فيروسات

00:00:16.683 --> 00:00:18.051
وفيه مميزات كبيرة جدا

00:00:18.051 --> 00:00:22.355
كمل الفيديو عشان أقولكم إجابة التساؤل ده من الناحية التاريخية والتقنية

00:00:22.355 --> 00:00:27.327
♪

00:00:27.327 --> 00:00:32.065
أهلا وسهلا بيكم، لو بتتفرج عليا أول مرة فأنا اسمي محمد غراب ودي القناة بتاعتي

00:00:32.065 --> 00:00:35.602
بعمل فيها محتوي تقني وألعاب وبتكلم عن أنظمة التشغيل

00:00:35.602 --> 00:00:39.205
فيا ريت ماتنساش تعمل لايك للفيديو وتشترك في القناة لو مكنتش مشترك

00:00:39.205 --> 00:00:43.376
وتفعل زر جرس التنبيهات للكل عشان يوصلك إشعار بالفيديوهات الجديدة

00:00:43.376 --> 00:00:48.048
قبل ما نجاوب علي السؤال ليه مستخدمين Linux "أقل" من Windows و Mac

00:00:48.048 --> 00:00:50.583
لازم الأول نعرف السبب من الناحية التاريخية

00:00:50.583 --> 00:00:54.487
انتشرت أجهزة الكمبيوتر الشخصية في أوائل التمانينيات

00:00:54.487 --> 00:00:59.559
قبل الفترة دي كانت أجهزة الكمبيوتر المتاحة كلها أجهزة حواسيب مركزية Mainframes

00:00:59.559 --> 00:01:04.531
مقتصر استخدامها علي الجهات العسكرية والاستخبارات وبعض الجامعات ومراكز الأبحاث

00:01:04.531 --> 00:01:07.700
فكانت فكرة ان يكون موجود جهاز كمبيوتر شخصي

00:01:07.700 --> 00:01:12.405
بيتم استخدامه في البيوت دي فكرة ثورية محتاجة تتسوق كويس للبشرية

00:01:12.405 --> 00:01:16.176
بدأت فكرة الكمبيوتر الشخصي تتطور من 1972

00:01:16.176 --> 00:01:20.280
بحيث اتقدم للبشرية مصطلح الكمبيوتر الشخصي "PC" لأول مرة

00:01:20.280 --> 00:01:22.115
في مراكز زيروكس للأبحاث

00:01:22.115 --> 00:01:25.885
بعدها ظهرت نماذج للكمبيوتر الشخصي لكن مأخدتش فرصتها الكافية

00:01:25.885 --> 00:01:31.991
لحد ما انتجت شركة IBM أول كمبيوتر شخصي حقق انتشار كبير سنة 1981

00:01:31.991 --> 00:01:38.198
شركة Apple برضو كانت بتحاول تطور جهاز كمبيوتر للاستخدام الشخصي من سنة 1976

00:01:38.198 --> 00:01:42.702
وقدرت تطور أول جهاز كمبيوتر في العالم بيشتغل بواجهة رسومية

00:01:42.702 --> 00:01:46.539
اسمه كمبيوتر ليزا ده كان سنة 1983

00:01:46.539 --> 00:01:50.743
لاحظت ان لحد الوقت ده كان الكلام كله علي Apple و IBM فقط

00:01:50.743 --> 00:01:55.648
انا فاكر وقتها في طفولتي كان اللي بيتكلم عن أجهزة الكمبيوتر كان بيسأل سؤال واحد وهو

00:01:55.648 --> 00:01:57.517
Apple ولا IBM؟

00:01:57.517 --> 00:02:00.353
طيب ايه الفرق بين Apple و IBM وقتها؟

00:02:00.353 --> 00:02:04.757
الفرق الأساسي بين الشركتين كان هو اعتماد شركة IBM علي البنية المفتوحة

00:02:04.757 --> 00:02:08.394
وده معناه ان الشركة سمحت لكل مصنعين الكمبيوتر

00:02:08.394 --> 00:02:13.600
تصنيع أجزاء من الكمبيوتر او حتي الكمبيوتر كامل متوافقة مع IBM

00:02:13.600 --> 00:02:17.504
وكان وقتها أجهزة IBM بتستخدم نظام تشغيل نصي اسمه DOS

00:02:17.504 --> 00:02:19.672
وهو اختصار لـ Disk Operating System

00:02:19.672 --> 00:02:24.544
اما بقي شركة Apple كانت بتعتمد علي نظام مغلق هي بس اللي بتقدر تطوره

00:02:24.544 --> 00:02:27.280
وتصنع له أجهزة كمبيوتر متوافقة معاه

00:02:27.280 --> 00:02:32.886
الفرق ده خلي المستهلك بيلاقي خيارات كتير من الأجهزة المختلفة اللي بتعتمد علي معايير IBM

00:02:32.886 --> 00:02:37.824
اللي بتستمتع بخيارات كتيرة ونظام تشغيل DOS اللي كان نظام مقبول وقتها

00:02:37.824 --> 00:02:40.360
وده كان اختيار اقتصادي وسائد

00:02:40.360 --> 00:02:45.231
انما اللي كان حابب يستخدم جهاز فيه نظام تشغيل بواجهة رسومية فبيروح لآبل

00:02:45.231 --> 00:02:48.101
بعد كام سنة وتحديدا سنة 1990

00:02:48.101 --> 00:02:53.806
طرحت شركة مايكروسوت نظام ويندوز 3.0 بواجهة رسومية ممكن تشغلها من داخل الدوس

00:02:53.806 --> 00:02:58.611
وبعدها طرحت نظام ويندوز 95 كنظام تشغيل متكامل بواجهة رسومية

00:02:58.611 --> 00:03:03.917
ونظراً لأن نظام مايكروسوفت ويندوز كان موجه لأجهزة IBM وطبعا كان سعره اقتصادي اكتر

00:03:03.917 --> 00:03:08.488
ده اتسبب ان معظم شركات البرمجيات وجهت جهودها لنظام ويندوز

00:03:08.488 --> 00:03:11.524
باعتباره النظام المنتشر والمسيطر علي السوق

00:03:11.524 --> 00:03:15.061
طيب كل الهري اللي فات ده تقريبا بيتكلم عن نظام Windows

00:03:15.061 --> 00:03:17.964
فين بقي الكلام اللي مستنيين نعرفه عن Linux

00:03:17.964 --> 00:03:20.500
هقولك الكلام المهم جاي اهو يا برنس

00:03:20.500 --> 00:03:23.736
سنة 1990 كان في طالب في جامعة هلسنكي

00:03:23.736 --> 00:03:25.104
اسمه Linus Torvalds

00:03:25.104 --> 00:03:30.577
شغال علي مشروع لنظام تشغيل شبيه بنظام Unix وهو نواة لينوكس الحالية

00:03:30.577 --> 00:03:36.049
معني نواة هو الجزء الأساسي من نظام التشغيل اللي هو يعتبر الطبقة الداخلية للنظام

00:03:36.049 --> 00:03:38.751
بدون واجهة المستخدم اللي انت بتشوفها قدامك

00:03:38.751 --> 00:03:41.454
زي النوافذ والأيقونات ومؤشر الماوس وغيره

00:03:41.454 --> 00:03:45.725
النواة دي بالبلدي هي المسئولة عن ادارة الهاردوير بتاع جهازك

00:03:45.725 --> 00:03:50.230
وعدد كبير من أنظمة التشغيل الحالية بتستخدم نواة مشتركة

00:03:50.230 --> 00:03:53.266
يعني تقدر تقول نواة النظام دي بتبقي زي الكيكه

00:03:53.266 --> 00:03:56.970
وكل شركة بتاخدها تزوقها بالشكل اللي يناسبها

00:03:56.970 --> 00:04:01.341
وتطرحها كتورتة او كنظام تشغيل للمستخدم

00:04:01.341 --> 00:04:04.544
وقتها لينوس تورفادلز كتب كود النواة الأساسية للنظام

00:04:04.544 --> 00:04:09.048
وفي مبرمجين تانيين زي "ريتشارد ستولمان" اللي ضاف الكتير لنواة النظام

00:04:09.048 --> 00:04:14.454
وطبعا نظام لينوكس ازدهر في التسعينيات لكن مكانش نظام مناسب للمستخدم العادي

00:04:14.454 --> 00:04:19.392
في وقت كان النظام المألوف للمستخدمين العاديين هو نظام تشغيل بواجهة رسومية

00:04:19.392 --> 00:04:23.429
وبالتالي ده اتسبب ان التدريب اللي كان بيتقدم للناس (غير التقنيين)

00:04:23.429 --> 00:04:28.034
موجه بالأساس لنظام ميكروسوفت ويندوز ومجموعة مايكروسوفت أوفيس

00:04:28.034 --> 00:04:30.903
حتي البرمجة كانت موجهة بالكامل للغة البيزيك

00:04:30.903 --> 00:04:33.740
ده غير توفر الألعاب والبرامج وغيرها

00:04:33.740 --> 00:04:39.112
كان كله متوفر لنظام ويندوز وده اللي خلاه محتفظ بأغلب المستخدمين لحد النهاردة

00:04:39.112 --> 00:04:41.881
أما النهاردة انا بستخدم أكتر من توزيعة لينوكس

00:04:41.881 --> 00:04:47.053
ومعتمد بشكل كبير علي توزيعة Ubuntu وكل يوم والتاني أجرب توزيعات جديدة

00:04:47.053 --> 00:04:51.291
وحتي في شغلي معتمد اعتماد كبير علي سيرفرات شغاله بلينوكس سوزي

00:04:51.291 --> 00:04:55.194
ده غير تليفوني اللي شغال بنظام أندرويد اللي مبني علي لينوكس

00:04:55.194 --> 00:04:57.830
لكن مع الأسف مضطر استخدم نظام Windows 10

00:04:57.830 --> 00:05:01.868
جنب كل ده عشان الدعم الموجهة من الشركات والألعاب للنظام ده

00:05:01.868 --> 00:05:04.504
انا في رأيي نظام التشغيل وسيلة مش غاية

00:05:04.504 --> 00:05:08.007
يعني لينوكس كنظام بيقدم لي معظم متطلباتي الرئيسية

00:05:08.007 --> 00:05:13.279
زي انه نظام تشغيل متكامل، آمن 100% وبيوفر لي تجربة جميلة ومختلفة

00:05:13.279 --> 00:05:18.918
وبقدر من خلاله اتصفح الانترنت واحمل الميديا والبرامج واتواصل مع الآخرين

00:05:18.918 --> 00:05:22.955
وكمان بقدر انزل منصة Steam وألعب اي لعبة عليها عادي جداً

00:05:22.955 --> 00:05:25.491
ده غير التحديثات اللامحدودة والمجانية

00:05:25.491 --> 00:05:28.394
لينوكس بقي قريب من المستخدم العادي عن زمان

00:05:28.394 --> 00:05:32.198
ودلوقتي بقي بيوفرلك معظم المهام اللي بيحتاجها المستخدم العادي

00:05:32.198 --> 00:05:36.869
ن للآسف انا برشح لينوكس اكتر للتقنيين لأسباب كتيرة

00:05:36.869 --> 00:05:41.674
أبرزها هو ان نظام ويندوز متوفر ليه كوادر كتير بتشتغل في صيانته

00:05:41.674 --> 00:05:47.380
وبتفهم فيه مع ان لينوكس دلوقتي بقي أسهل من ويندوز من ناحية التثبيت والاستخدام بشكل العام

00:05:47.380 --> 00:05:49.248
بس كدة، وصلنا لنهاية الفيديو

00:05:49.248 --> 00:05:50.650
بتمني تكونوا استمتعتوا

00:05:50.650 --> 00:05:53.453
وماتنسوش تعملوا لايك للفيديو وتشتركوا في القناة

00:05:53.453 --> 00:05:55.755
وتفعلوا زر جرس التنبيهات للكل

00:05:55.755 --> 00:06:00.059
واشوفكم في فيديو جديد ان شاء الله، شكرا ليكم، سلام


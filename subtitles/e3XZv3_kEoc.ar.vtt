WEBVTT
Kind: captions
Language: ar

00:01:28.540 --> 00:01:29.040
السلام عليكم

00:01:29.040 --> 00:01:29.960
الثانوية العامة..

00:01:29.960 --> 00:01:32.480
نحب نقول مبروك لكل طالب وطالبة نجحوا

00:01:32.480 --> 00:01:35.000
ونقول للي مقدرش يعدي.. إن دي مش نهاية الدنيا يا عم

00:01:35.000 --> 00:01:36.760
إنت لسة يادوب بتبدأ حياتك..

00:01:36.760 --> 00:01:40.160
والحياة فيها نجاح وفيها إخفاق.. المهم تتعلم من المواقف دي..

00:01:40.160 --> 00:01:42.580
فشد حيلك كده.. وركز أكثر.. وربنا يوفقك

00:01:42.580 --> 00:01:47.180
ونحب كمان نهني كل متفوق قدر إنه يحصد أعلى الدرجات..

00:01:47.180 --> 00:01:49.660
ويبقى برنس الحتة.. بتعبه وجهده وتركيزه

00:01:49.660 --> 00:01:52.080
ونقول لدول بالذات أول رسالة معانا

00:01:52.080 --> 00:01:55.660
إنت مش محتاج تشكر أي حد.. لا تشكر ريس ولا وزير

00:01:55.660 --> 00:01:57.340
ولا تهدي نجاحك لريس ولا غيره

00:01:57.340 --> 00:01:59.240
وده عشان في الثانوية إنت اللي تعبت

00:01:59.240 --> 00:02:02.340
ولو هتعمل قايمة فيها أسماء الناس اللي هتشكرها بعد ربنا

00:02:02.340 --> 00:02:05.900
فمن رقم 1 لحد لرقم 10 هيكون إسمك بس اللي مكتوب

00:02:05.900 --> 00:02:08.180
وييجي بعد كده أبوك وأمك وأهلك

00:02:08.180 --> 00:02:11.300
وبعدهم مدرسينك.. وبعدهم صحابك.. ومش كل الصحاب كمان!

00:02:11.300 --> 00:02:13.560
صحابك اللي ساعدوك على المذاكرة والالتزام

00:02:13.560 --> 00:02:15.040
واقفل يا معلم القايمة على كده

00:02:15.040 --> 00:02:16.380
دول بس اللي يستحقوا شكرك

00:02:16.380 --> 00:02:18.280
إنت اللي طلع عينك وتفوقت

00:02:18.280 --> 00:02:20.660
لا الريس واخد باله منك.. ولا من مذاكرتك

00:02:20.660 --> 00:02:22.780
ولا رئيس الوزراء ليه دور أصلاً في القصة

00:02:22.780 --> 00:02:24.300
ولا وزير التعليم عملك أي حاجة

00:02:24.300 --> 00:02:27.160
ولا في وكيل وزراة كان بيقعد يدعيلك بالنجاح مثلاً

00:02:27.160 --> 00:02:30.200
ولا مدير الإدارة التعليمية في محافظتك كان بيطمن على جنابك!

00:02:30.200 --> 00:02:32.580
إنت وبس.. وليه بقول إنت يا متفوق

00:02:32.580 --> 00:02:37.460
عشان في غيرك طلاب زيك اتوفرلهم كل اللي اتوفرلك.. وممكن زيادة

00:02:37.460 --> 00:02:40.800
من دعم الأهل والمدرسين والأصدقاء.. وهم للأسف ادلعوا

00:02:40.800 --> 00:02:45.340
رغم إن عندهم قدرات وإمكانيات تخليهم متفوقين.. فالقصة كلها إنت..

00:02:45.340 --> 00:02:47.500
هو الريس عمل إيه يعني ولا الوزير عمل إيه

00:02:47.500 --> 00:02:50.100
عملوا شغلهم وأخدوا راتبهم منك ومن فلوسك

00:02:50.100 --> 00:02:52.220
وياريت كمان عملوا شغلهم على أكمل وجه..

00:02:52.220 --> 00:02:55.760
فسيبك يا معلم وفوكك منهم.. وروح دلع نفسك.. وكافيء نفسك

00:02:55.760 --> 00:02:57.360
واحدة بيتزا كبيرة كده وحاجة ساقعة..

00:02:57.360 --> 00:02:59.060
لأ بلاش حاجة ساقعة.. واحد عصير فريش

00:02:59.060 --> 00:03:00.940
وروق على نفسك يا معلم بحتة شيكولاتة كده..

00:03:00.940 --> 00:03:02.560
وبص في المراية.. واشكر نفسك..

00:03:02.560 --> 00:03:05.540
وروح بوس إيدين ورجلين أبوك وأمك

00:03:05.540 --> 00:03:08.240
واشكر معلمينك.. بلا بشكر الريس بلا بشكر الوزير

00:03:08.240 --> 00:03:11.400
بلا تطوير تعليم بلا بتاع.. مش لما يبقى عندنا تعليم أصلا نبقى نطوره!

00:03:11.400 --> 00:03:12.320
إحنا هنكفر ولا إيه؟!

00:03:12.320 --> 00:03:13.420
وعشان نخش في الموضوع على طول

00:03:13.420 --> 00:03:14.520
فخمسة بقى كده

00:04:31.920 --> 00:04:32.840
أحلى مسا على عيونك

00:04:32.840 --> 00:04:35.500
مصر فيها حوالي 800 ألف طالب ثانوي

00:04:35.500 --> 00:04:40.180
منهم في الثانوي العام 660 ألف.. وفي الثانوي الأزهري 128 ألف

00:04:40.180 --> 00:04:42.860
بنتمنى ليهم كلهم كل التوفيق والنجاح

00:04:42.860 --> 00:04:44.300
احنا دلوقتي مش هنتكلم عن

00:04:44.300 --> 00:04:46.800
استياء كتير من الطلاب من انتشار الغش في اللجان

00:04:46.800 --> 00:04:49.500
أو شكاوى البعض منهم بسبب أخطاء في التصحيح

00:04:49.500 --> 00:04:51.900
شعور الإحساس بالظلم اللي البعض تعرضله

00:04:51.900 --> 00:04:53.800
إنهم شايفين إنهم مأخدوش حقهم..

00:04:53.800 --> 00:04:57.260
أو شايفين إن غيرهم أخد مجموع أكبر بكتير من اللي يستحقه

00:04:57.260 --> 00:05:00.620
قصة اللجان.. والكنترول.. والتصحيح.. ونظام التعليم كله

00:05:00.620 --> 00:05:04.460
ده موضوع كبير يمكن يحتاج حلقة لوحده عشان نشرحه

00:05:04.460 --> 00:05:06.920
لكن خلينا في موضوع مهم جداً برضه دلوقتي

00:05:06.920 --> 00:05:09.560
مستقبل إخواتنا الطلاب اللي خلصوا ثانوية عامة

00:05:09.560 --> 00:05:10.940
ومن الحاجات اللي لفتت انتباهنا

00:05:10.940 --> 00:05:13.000
سؤال لقيناه متكرر كتير على السوشيال ميديا

00:05:13.000 --> 00:05:15.180
حد يكتب يقول: أنا جبت مجموع كذا

00:05:15.180 --> 00:05:18.300
أو يكتب.. ابني أو أخويا أو بنتي جابت مجموع كذا

00:05:18.300 --> 00:05:20.800
إيه "أفضل" كلية ممكن يخشها؟

00:05:20.800 --> 00:05:21.900
بصراحة ده سؤال يخوف..

00:05:21.900 --> 00:05:24.280
يخوف سواء إن نلاقي حد بيسأله على السوشيال ميديا

00:05:24.280 --> 00:05:27.180
وبرضه يخوف كون بنشوف ناس بترد عليه

00:05:27.180 --> 00:05:29.820
بكل أريحية وبسرعة جداً إن دي الكلية الأفضل

00:05:29.820 --> 00:05:33.400
فده حاجة تخوف لإننا بنحول الطالب.. البني آدم ده

00:05:33.400 --> 00:05:36.100
لمجرد "رقم مجموع".. أو "نسبة مئوية"

00:05:36.100 --> 00:05:38.100
رغم إن الأفضلية في الحياة.. للناجحين فيها..

00:05:38.100 --> 00:05:40.600
وعمر ما مجموعك في الثانوية العامة هو اللي هيحدد

00:05:40.600 --> 00:05:41.800
إنت ناجح في الحياة ولا لأ..

00:05:41.800 --> 00:05:44.980
في ناس ناجحة جداً في حياتها.. إنت متدراش بيها أصلاً

00:05:44.980 --> 00:05:47.920
لا هم مشاهير ولا نجوم ولا حتى معروفين على السوشيال ميديا

00:05:47.920 --> 00:05:50.900
بتعدي عليه في الأكونت بتاعه.. متاخدش بالك منه

00:05:50.900 --> 00:05:53.200
بس هو في حياته العملية ناجح ومستقر

00:05:53.200 --> 00:05:55.040
في حياته الأسرية ناجح ومستقر

00:05:55.040 --> 00:05:57.540
في أخلاقه وقيمه ومبادئه ناجح ومستقر

00:05:57.540 --> 00:05:59.800
ويمكن يكون مدخلش أصلا ثانوي عام؟!

00:05:59.800 --> 00:06:01.980
أعزائي طلاب الثانوية

00:06:01.980 --> 00:06:04.900
إنتم أكبر من رقم أو مجموع.. على أهميته طبعاً

00:06:04.900 --> 00:06:07.780
بس مش معنى المجموع الكبير إنك هتبقى ناجح في حياتك

00:06:07.780 --> 00:06:12.040
ولا معنى المجموع الأقل إنك هتبقى فاشل أو أقل نجاحا في حياتك

00:06:12.040 --> 00:06:14.520
عشان فعلاً.. إنت يادوب بتبدأ حياتك..

00:06:14.520 --> 00:06:17.060
فرفقاً بنفسك يا بن عمي.. وخلي بالك منها

00:06:17.060 --> 00:06:20.760
لا تروح للغرور وضمان النجاح.. ولا تنحدر لليأس وضمان الفشل

00:06:20.760 --> 00:06:21.700
بسبب مجموع!!

00:06:21.700 --> 00:06:26.200
أعزائنا الأباء والأمهات وأولياء الأمور عامة

00:06:26.200 --> 00:06:29.320
ابنك أكبر من مجرد نسبة مئوية

00:06:29.320 --> 00:06:31.420
فمتنفخش فيه بزيادة.. فتضره وتؤذيه

00:06:31.420 --> 00:06:34.120
ولا تبصله بصة دونية.. فتضره وتؤذيه برضه

00:06:34.120 --> 00:06:38.400
خليك متزن.. خليك متزن في مشاعرك ونظرتك ليه ورد فعلك

00:06:38.400 --> 00:06:40.260
ودايما ازرع فيه الثقة بالنفس..

00:06:40.260 --> 00:06:42.700
وإنه دايما يقدر ينجح مهما واجه من صعوبات

00:06:42.700 --> 00:06:46.280
أصل الموضوع بقى أشبه كده كإننا واقفين على سير في مصنع

00:06:46.280 --> 00:06:49.060
وبيعدي من قدامنا منتجات.. عرايس.. نماذج

00:06:49.060 --> 00:06:50.420
لكل واحد فيها سيريل نمبر

00:06:50.420 --> 00:06:54.260
إنت جايب 78% تخش على السير ده.. وتترمي على سير تاني

00:06:54.260 --> 00:06:56.600
إنت 98% يبقى لازم تروح السير ده

00:06:56.600 --> 00:06:59.440
إنت 55% يبقى ملكش غير الطريق ده!

00:06:59.440 --> 00:07:03.280
ودي بصراحة جريمة في حق أولادنا وإخواتنا إننا نعاملهم بالشكل ده..

00:07:03.280 --> 00:07:06.100
الحرص عليهم والدعم والتوجيه مطلوب طبعاً..

00:07:06.100 --> 00:07:07.860
وإننا نسأل غيرنا دي حاجة جميلة

00:07:07.860 --> 00:07:10.460
إن الواحد يسمع آراء مختلفة ويستفيد من تجارب غيره

00:07:10.460 --> 00:07:12.460
لكن في الأساس.. في الأساس عزيزي الطالب..

00:07:12.460 --> 00:07:15.560
يا سيدنا وتاج راسنا.. سيبك مننا يا عم خالص

00:07:15.560 --> 00:07:18.120
ما إنت عندك نفسك.. إسأل نفسك إنت عايز إيه؟

00:07:18.120 --> 00:07:19.820
إنت بتحب إيه.. ونفسك في إيه؟

00:07:19.820 --> 00:07:21.980
يا ولي الأمر.. عندك إبنك أو أخوك..

00:07:21.980 --> 00:07:23.980
اللي هو الشخص نفسه اللي هيدخل ويتعلم

00:07:23.980 --> 00:07:27.420
ما تروح تسأله هو نِفسه في إيه؟ ما هو اللي هيتعلم ودي حياته

00:07:27.420 --> 00:07:29.660
طبعاً إحنا فاهمين إن النظام التعليمي عندنا

00:07:29.660 --> 00:07:32.060
بيجبر الطالب على الدراسة حسب مجموعه

00:07:32.060 --> 00:07:35.480
ولكن في نوع تاني من الإجبار بيحصل.. إجبار من الأهل.. ومن المجتمع

00:07:35.480 --> 00:07:38.000
يعني مثلا.. لو طالب جايب أقل من 75%..

00:07:38.000 --> 00:07:40.200
فحدود اختياره هتبقى محدودة جداً

00:07:40.200 --> 00:07:43.040
وبيبقى مجبر تماماً على كليات أو معاهد بعينها

00:07:43.040 --> 00:07:45.420
لكن برضه نقدر نقولك إنت مش مجبر..

00:07:45.420 --> 00:07:48.480
في حدود المتاح اختار اللي إنت شايفه أفضل ليك

00:07:48.480 --> 00:07:52.140
بعيداً عن أي اعتبارات تانية ومهما كانت الضغوط عليك..

00:07:52.140 --> 00:07:54.460
وبعد ما تخلص دراستك على خير.. وتنجح فيها

00:07:54.460 --> 00:07:57.240
الحياة قدامك يا عم.. يا تشتغل في تخصصك وتنجح فيه

00:07:57.240 --> 00:07:59.000
يا تتعلم من جديد.. وتدرس

00:07:59.000 --> 00:08:02.700
واشتغل في اللي بتحبه ونفسك فيه أو شايف نفسك تنفع فيه

00:08:02.700 --> 00:08:05.320
ومفيش حاجة اسمها شغلانة كويسة وشغلانة وحشة

00:08:05.320 --> 00:08:07.220
أو عمل مرموق وعمل غير مرموق

00:08:07.220 --> 00:08:08.620
المفروض.. المفروض يعني

00:08:08.620 --> 00:08:11.740
الدبلوماسي في الخارجية زيه زي عامل التحويلة في السكة الحديد

00:08:11.740 --> 00:08:13.740
كل واحد فيهم بيخدم بلده في جانب

00:08:13.740 --> 00:08:15.820
وكل واحد فيهم شغال اللي بيجيده وبيعرفه

00:08:15.820 --> 00:08:18.460
رجل الأعمال اللي عنده مشاريع عملاقة خاصة

00:08:18.460 --> 00:08:20.680
زيه زي صاحب محل البقالة اللي على ناصية شارعكم

00:08:20.680 --> 00:08:24.200
الاتنين من عرق جبينهم تعبوا واشتغلوا وفتحوا مشروع خاص بيهم

00:08:24.200 --> 00:08:26.940
وناجحين فيه.. وناجحين في بيوتهم مع أسرهم

00:08:26.940 --> 00:08:28.460
إنهم يوفروا ليهم مصدر دخل..

00:08:28.460 --> 00:08:32.360
والاتنين المفروض بيدفعوا ويسددوا ما عليهم لبلدهم

00:08:32.360 --> 00:08:34.180
وبيساعدوا مجتمعهم على قد ما يقدروا

00:08:34.180 --> 00:08:36.740
أما بقى في حالة إنك فوق 75% وإنت طالع..

00:08:36.740 --> 00:08:38.660
فالاختيارات بتزيد.. وهنا نكتشف الكارثة..

00:08:38.660 --> 00:08:41.900
كام مرة طالب جايب 95% راح دخل كلية تجارة

00:08:41.900 --> 00:08:45.060
عشان هو بيحبها يعني.. أو نفسه يدرس تجارة لهدف ما عنده

00:08:45.060 --> 00:08:48.300
كام مرة طالب جايب 97% راح دخل كلية تربية رياضية مثلاً

00:08:48.300 --> 00:08:49.340
عشان هو رياضي من صغره

00:08:49.340 --> 00:08:52.280
وكان بيشترك في بطولات ومحقق ميداليات.. ونفسه يكمل حلمه ده..

00:08:52.280 --> 00:08:54.200
ويبقى ده مجال عمله وحياته ونجاحه

00:08:54.200 --> 00:08:58.320
ليه عشان مجموعي 99% فلازم أدخل طب؟ ليه مدخلش دار العلوم مثلا

00:08:58.320 --> 00:09:00.420
عشان أنا بحب اللغة العربية وعايز أدرسها كويس

00:09:00.420 --> 00:09:02.580
أو مثلا ليه ميدخلش كلية الآثار

00:09:02.580 --> 00:09:05.020
عشان دي حاجة بتستهويني جداً ونفسي أتخصص فيها

00:09:05.020 --> 00:09:06.480
ليه مدخلش تربية موسيقية؟

00:09:06.480 --> 00:09:07.980
المغزى.. المغزى..

00:09:07.980 --> 00:09:09.480
إسألوا الطلاب نفسهم.. الأول

00:09:09.480 --> 00:09:11.860
الاستشارة مش عيب طبعاً.. بس اسمها كده استشارة

00:09:11.860 --> 00:09:15.660
وطالما استشارة.. فاسمعوا وجهة نظرنا.. بنقول لكل طالب..

00:09:15.660 --> 00:09:18.940
شوف أي دراسة جامعية "مناسبة ليك" وللي نِفسك فيه..

00:09:18.940 --> 00:09:20.700
وبطبيعة الحال مناسبة لمجموعك طبعاً

00:09:20.700 --> 00:09:25.480
وتأكد إن مفيش شهادة سيئة.. أو شهادة ضامنة شغل وشهادة لأ

00:09:25.480 --> 00:09:28.640
في أطباء فشلة! عشان هم بشر مش جادين يعني

00:09:28.640 --> 00:09:30.520
لا بيتعلموا ولا بيتطوروا زي زمايلهم

00:09:30.520 --> 00:09:32.780
في مهندسين فشلة! عشان هم بشر فشلة

00:09:32.780 --> 00:09:36.160
شوية كسالى مش بيتعبوا على نفسهم ولا شغلهم زي زمايلهم

00:09:36.160 --> 00:09:38.680
فالقصة في الأساس مش إنت خريج إيه..

00:09:38.680 --> 00:09:41.340
الأصل.. إنت ناوي تعمل إيه بشهادتك؟

00:09:41.340 --> 00:09:44.580
الأصل.. إنت ناوي تعمل إيه في حياتك ولحياتك..

00:09:44.580 --> 00:09:45.560
عشان ده قرارك إنت..

00:09:45.560 --> 00:09:47.980
ناوي تتعب وتشتغل وتتطور وتحفر في الصخر

00:09:47.980 --> 00:09:49.460
يبقى النجاح من نصيبك بإذن الله

00:09:49.460 --> 00:09:52.440
ولو معاك بمفهوم مجتمعنا شهادة جامعية من كلية تعبانة..

00:09:52.440 --> 00:09:53.600
وده ياخدنا لمجتمعنا..

00:09:53.600 --> 00:09:56.720
اللي بنحبه وحاطينه فوق فوق دماغنا..

00:09:56.720 --> 00:09:58.860
بس ده ميمنعناش نقول كلمة الحق فيه

00:09:58.860 --> 00:10:03.020
عندنا هنا في أم الدنيا المهم جداً تاخد شهادة جامعية..

00:10:03.020 --> 00:10:05.380
مهم مش عشانك لأ.. مهم عشان المجتمع!

00:10:05.380 --> 00:10:09.280
عشان للأسف في الحتة دي إحنا مجتمع دماغه تعبانة شويتين

00:10:09.280 --> 00:10:11.800
فهناخد المجتمع اللي فيه حوالي 20 مليون أمي..

00:10:11.800 --> 00:10:13.260
المجتمع اللي فيه خريجي كليات

00:10:13.260 --> 00:10:15.680
تربية وآداب وألسن وهندسة وطب وعلوم وغيرهم

00:10:15.680 --> 00:10:19.780
مبيعرفوش يكتبوا عربي صح.. آه والله عربي لغتهم الأم..

00:10:19.780 --> 00:10:23.100
المجتمع ده بيفرق بينه وبين بعضه على أساس الشهادة؟!

00:10:23.100 --> 00:10:26.940
فيا صديقي.. يا صديقي هناخد المجتمع ده على أد دماغه وتفكيره..

00:10:26.940 --> 00:10:28.120
ونروح ناخد شهادة جامعية..

00:10:28.120 --> 00:10:31.060
عشان لو مش معانا شهادة جامعية هنبقى منبوذين للأسف!

00:10:31.060 --> 00:10:33.480
وهيتبصلنا بصة مش هي؟ مش عارف ليه بصراحة يعني!!

00:10:33.480 --> 00:10:35.120
مع إني ممكن أكتفي بالدراسة الثانوية

00:10:35.120 --> 00:10:37.760
ودي مش دعوة لكدة على فكرة.. إحنا بس بنقول ممكن..

00:10:37.760 --> 00:10:39.760
وأروح أدرس واتعلم حاجة فنية.. أو حرفة

00:10:39.760 --> 00:10:40.860
وأروح اشتغل باللي درسته

00:10:40.860 --> 00:10:42.720
أو أروح افتح مشروع خاص بيا مثلاً

00:10:42.720 --> 00:10:46.360
لو بتحب البيع والشراء والتجارة ما تروح تدرس إدارة أعمال أو تجارة

00:10:46.360 --> 00:10:49.000
لو بتحب الزراعة أو عندكم أرض.. ما تخش كلية زراعة

00:10:49.000 --> 00:10:52.440
وقيس على كده بقى كل حاجة.. وهبقى بدرس وشغال في نفس الوقت..

00:10:52.440 --> 00:10:56.580
الشاهد من كلامنا ودردشتنا معاكم يا مستقبل مصر.. يا طلاب ثانوي

00:10:56.580 --> 00:10:59.400
إن التعليم مهم.. بس مينفعش يبقى التعليم

00:10:59.400 --> 00:11:02.120
السبب إنك تقتل جواك حاجة إنت مقتنع بيها

00:11:02.120 --> 00:11:05.100
بالتأكيد مش كلنا هنبقى فنانين ورسامين ومطربين

00:11:05.100 --> 00:11:08.540
ولا أصحاب مشاريع خاصة.. وأكيد هيكون منكم الموظف أو العامل

00:11:08.540 --> 00:11:10.420
ودي حاجة عادية على فكرة وطبيعي ومنطقي

00:11:10.420 --> 00:11:12.820
لا هو عيب ولا شتيمة ولا حاجة الواحد يتكسف منها

00:11:12.820 --> 00:11:16.540
ومتتأثرش بأي نجاح لأي حد تشوفه في السوشيال ميديا مثلاً

00:11:16.540 --> 00:11:19.360
ولا كلنا لازم نجري بمفهوم اليومين دول ورا شغفنا

00:11:19.360 --> 00:11:22.020
إحنا بنكلمك وبنقولك.. اصنع شغفك

00:11:22.020 --> 00:11:24.820
لو هتخش تجارة.. خلي الحسابات والأرقام هي حبك

00:11:24.820 --> 00:11:27.560
لو هتخش تربية.. خلي التدريس وتعليم غيرك متعتك

00:11:27.560 --> 00:11:30.620
لو هتخش طب.. خلي العلم حياتك عشان تساعد غيرك

00:11:30.620 --> 00:11:31.640
وقيس على كده..

00:11:31.640 --> 00:11:35.340
وللعلم.. حتى بعد التخرج.. لو إنت مثلاً مهندس مدني ولا كهرباء

00:11:35.340 --> 00:11:38.040
بس ليك في الأكل وبتفهم فيه.. وشايف نفسك تقدر

00:11:38.040 --> 00:11:41.040
روح افتح مطعم يا معلم.. ولا روح اتعلم الطبخ وابقى شيف

00:11:41.040 --> 00:11:42.120
خلاصة القصة دي..

00:11:42.120 --> 00:11:44.020
الحياة مبتقفش.. وطول ما إنت فيك نفس

00:11:44.020 --> 00:11:48.060
تقدر تتعلم وتتطور.. وتقدر تنجح.. وربنا يوفقكم جميعاً

00:11:48.060 --> 00:11:51.560
وطالما بقيتم طلبة جامعيين خلاص.. فإيه بقى مفيهاش كلام

00:11:51.560 --> 00:11:53.240
اشتركوا في خمسة بالمصري هنا على يوتيوب

00:11:53.240 --> 00:11:54.600
وتابعونا على فيسبوك وتويتر..

00:11:54.720 --> 00:11:58.460
نروح بقى لحدث تاني مهم جداً مكانش ينفع نعديه

00:11:58.460 --> 00:12:00.400
هو الانفجار اللي هز بيروت..

00:12:00.400 --> 00:12:03.280
وهز معاه قلوب كل العرب والمسلمين في كل مكان

00:12:03.280 --> 00:12:05.280
كل التعازي لأهلنا وإخواتنا في لبنان

00:12:05.280 --> 00:12:08.060
بسبب الحادث اللي تسبب في ارتقاء عشرات الضحايا..

00:12:08.060 --> 00:12:11.520
وخلف وراه آلاف المصابين اللي بنتمنى ليهم الشفاء العاجل

00:12:11.520 --> 00:12:14.520
انفجار تسبب في دخول العاصمة بيروت ومن وراها لبنان

00:12:14.620 --> 00:12:17.440
في أزمة جديدة.. كانت هي في غنى عنها جداً يعني..

00:12:17.440 --> 00:12:19.980
خاصة في ظل أزمات طويلة بيعيشها الشعب اللبناني

00:12:19.980 --> 00:12:21.660
أزمات سياسية أشبه بالدوامة

00:12:21.660 --> 00:12:24.740
وأزمات اقتصادية طاحنة.. بتطحن المواطن كل يوم

00:12:24.740 --> 00:12:28.020
في بلد أصلاً قعد 12 سنة من غير موازنة عامة للدولة

00:12:28.020 --> 00:12:30.440
تخيلوا إن آخر موازنة في لبنان كانت في 2005

00:12:30.440 --> 00:12:33.280
وبعدها كانت الحكومة هناك ممشياها كده بالحب يعني

00:12:33.280 --> 00:12:36.780
لحد 2017 لما أحيل مشروع الموزانة للبرلمان

00:12:36.780 --> 00:12:38.940
وطبعا بالحب دي هي لا حب ولا حاجة

00:12:38.940 --> 00:12:42.200
هي إن المواطن اللبناني كان شايل فيها الطين حرفياً

00:12:42.200 --> 00:12:44.940
والحكومة أي كانت تبع مين أو مين مشكلها

00:12:44.940 --> 00:12:47.660
فهي زي الفل وحال الوزراء والمسئولين عال العال

00:12:47.660 --> 00:12:50.020
أما الشعب.. اللي بيعاني نفس المعاناة

00:12:50.020 --> 00:12:52.680
فمن الممكن إنه تلاقيه بيتخانق مع بعضه بسبب الحكومة

00:12:52.680 --> 00:12:54.680
أيوة أيوة.. زي عندنا في مصر كده بالظبط

00:12:54.680 --> 00:12:57.060
نرجع لموضوع الانفجار.. اللي أي كانت أسبابه

00:12:57.060 --> 00:12:58.980
فهو فتح باب كبير جداً للتضامن..

00:12:58.980 --> 00:13:01.700
دول عربية وإسلامية بتعرض دعم للبنان!

00:13:01.700 --> 00:13:04.300
آخخ مننا.. نموت في اللقطة! نموت في اللقطة

00:13:04.300 --> 00:13:07.920
وإحنا هنا لا بنتهم ولا بنخش في نوايا.. إحنا بنعلق على الظاهر بس

00:13:07.920 --> 00:13:10.860
أصل شعب لبنان يعني بيعاني بقاله سنين كنتوا فين حضراتكم؟

00:13:10.860 --> 00:13:14.960
إنتوا كقادة وحكام ورؤساء مجبتوش ليه اللبنانيين ودعمتوا وحدتهم

00:13:14.960 --> 00:13:16.200
عشان خاطر لبنان..

00:13:16.200 --> 00:13:19.540
بدل ما رايحين كقادة دول عربية.. نستثمر بالملايين في أوروبا..

00:13:19.540 --> 00:13:21.800
ونشتري أندية رياضية ويخوت ولوح

00:13:21.800 --> 00:13:24.780
ما ندعم الاقتصاد اللبناني بمشروعات.. ما ندعم الرياضة اللبنانية مثلاً

00:13:24.780 --> 00:13:26.780
ما تاخدوا مواقف جادة ومهمة

00:13:26.780 --> 00:13:28.940
فين الجامعة العربية من اللي بيحصل في الدول العربية

00:13:28.940 --> 00:13:31.900
هوووش.. وطي صوتك للأمين العام يصحى

00:13:31.900 --> 00:13:36.280
الانفجار الأخير.. أي كان سببه.. التعمد أو الإهمال والفساد

00:13:36.280 --> 00:13:38.120
واللي بعض المصادر الرسمية قالت إنه بسبب

00:13:38.120 --> 00:13:41.160
مواد قابلة للاشتعال والانفجار متخزنة بقالها سنين

00:13:41.160 --> 00:13:43.480
أو أي كان سببه.. وهو كارثة طبعاً..

00:13:43.480 --> 00:13:44.940
بيكشف نوعين من الحكومات

00:13:44.940 --> 00:13:48.060
أصل أزمة أو حادثة زي دي ممكن تحصل في أي حتة في العالم

00:13:48.060 --> 00:13:50.060
وده صحيح.. لكن الفرق في اللي جاي ده

00:13:50.060 --> 00:13:52.480
في حكومة بتقدر المواطن.. وشغالة عشانه

00:13:52.480 --> 00:13:54.480
فمش بتسرق وتنهب وتفسد

00:13:54.480 --> 00:13:56.060
فعندها بنية تحتية محترمة

00:13:56.060 --> 00:13:58.640
واستراتيجيات واضحة وخطط لمواجهة الأزمات

00:13:58.640 --> 00:14:00.020
وفرق مدربة ومتخصصة

00:14:00.020 --> 00:14:01.820
عندها مستشفيات على مستوى عالي

00:14:01.820 --> 00:14:05.520
عندها مخصصات مالية تجري تنجد بيها المتضررين

00:14:05.520 --> 00:14:07.640
عندها محاسبة للمقصرين والفاسدين

00:14:07.640 --> 00:14:11.020
لكن حكومتنا.. حكوماتنا.. حكوماتنا كلنا مش من النوع ده

00:14:11.020 --> 00:14:14.600
عشان لا في عندنا رئيس ولا حكومة حد اختارهم برضاه

00:14:14.600 --> 00:14:17.080
ولا برلمان نوابه بيراقبوا وبيحاسبوا الحكومة

00:14:17.080 --> 00:14:20.420
ولا قضاء ونيابة تحط صباعها في عين التخين لو كان فاسد

00:14:20.420 --> 00:14:22.700
إحنا الحكومة موجودة عشان نفسها.. وبس

00:14:22.700 --> 00:14:26.440
أما المواطن يلاقي ياكل ويسكن أو ميلاقيش.. مش شغلتها

00:14:26.440 --> 00:14:28.820
ربنا يكون في عون كل لبناني.. وكل عربي..

00:14:28.820 --> 00:14:31.540
إحنا والله نستحق نعيش أحسن من كده بكتير.. بكتير

00:14:31.540 --> 00:14:33.540
نستحق على الأقل لما يحصل عندنا كارثة

00:14:33.540 --> 00:14:34.900
نلاقي حكومة واقفة في ضهرنا

00:14:34.900 --> 00:14:37.120
نتسحق إننا نقف جنب بعض عشان إحنا واحد

00:14:37.120 --> 00:14:38.480
مش واحد وقت الأزمات بس..

00:14:38.480 --> 00:14:41.680
أعرض عليك شوية مسلتزمات طبية وغذائية! وده شيء كويس طبعاً

00:14:41.680 --> 00:14:43.980
بس المفروض دايما نبقى قادرين نقف جنب بعض

00:14:43.980 --> 00:14:48.280
وده اللي قلناه الحلقة اللي فاتت وبعض الناس أساء الفهم بشكل كبير جدا

00:14:48.280 --> 00:14:50.120
إحنا مقلناش أبداً منهتمش بأمر بعض

00:14:50.120 --> 00:14:51.940
لكن إنتم اللي عجيب أمركم!!

00:14:51.940 --> 00:14:54.660
تعتقدون أنكم باهتمامكم بقضايا معينة

00:14:54.660 --> 00:14:56.980
قد أديتم ما عليكم وأن ضميركم سيهدأ

00:14:56.980 --> 00:15:00.640
تعيبون علينا في "خمسة بالمصري".. أن قلنا لكم اهتموا بأمر "أنفسكم"

00:15:00.640 --> 00:15:04.000
والقرارات التي تصدر في بلادكم وتمسكم شخصياً

00:15:04.000 --> 00:15:05.140
أكثر.. أكثر..

00:15:05.140 --> 00:15:08.640
من اهتمامكم بأمر "قرار" يخص مسجد في دولة أخرى

00:15:08.640 --> 00:15:12.000
نطالبكم ألا تنشغلون بحمل خطيب لسيف على منبر

00:15:12.000 --> 00:15:14.600
فتقولون لنا أننا أخطأنا! نسألكم لماذا؟

00:15:14.600 --> 00:15:18.640
تردوا لأن كلنا مسلمون.. ومن لم يهتم بأمر المسلمين فليس منهم

00:15:18.640 --> 00:15:19.680
عجيب أمركم!!

00:15:19.680 --> 00:15:22.500
أليس النساء اللاتي منهن أمهات وجدات

00:15:22.500 --> 00:15:24.760
معتقلات في السجون دون ذنب أو جريمة!

00:15:24.760 --> 00:15:26.580
يستحقون اهتمامكم بأمرهن!

00:15:26.580 --> 00:15:29.720
أوليست تعاليم دينكم تقول بـ"أمر المسلمين"

00:15:29.720 --> 00:15:32.840
والنبي صلى الله عليه وسلم قال وهو يطوف بالكعبة المشرفة

00:15:32.840 --> 00:15:36.140
ما أعظمك، وأعظم حرمتك! والذي نفس محمد بيده

00:15:36.140 --> 00:15:39.920
لحرمة المؤمن أعظــــم عند الله حرمــة مـــنك، مالـــــه، ودمــــه

00:15:39.920 --> 00:15:43.940
فأين اهتمامكم بالإنسان؟ مقابل نفس مقدار اهتمامكم بمسجد!

00:15:43.940 --> 00:15:46.100
فين اهتمامكم بـ30 مليون فقير في مصر؟

00:15:46.100 --> 00:15:48.700
مش لاقيين أكل ولا علاج ولا لبس ولا سكن؟

00:15:48.700 --> 00:15:51.420
فين اهتمامكم بحوالي 20 مليون مواطن أمي

00:15:51.420 --> 00:15:54.100
لا بيعرفوا يقروا ولا يكتبوا في عالم رقمي!

00:15:54.100 --> 00:15:56.520
فين اهتمامكم بعشرات الآلاف من أطفال اليمن

00:15:56.520 --> 00:15:59.940
اللي بيموتوا بسبب حرب لا ناقة لهم فيها ولا جمل؟

00:15:59.940 --> 00:16:02.340
محدش يقولي إنت كده بتعترف بحدود سايكس بيكو

00:16:02.340 --> 00:16:06.040
يا عم.. يا عم أنا راجل واقعي.. سايكس بيكو موجودة.. وواقع وعايشينه

00:16:06.040 --> 00:16:09.640
وأنا بتعامل من خلال الواقع.. وإن كنت رافض لفكرته ومبدأه

00:16:09.640 --> 00:16:13.220
في التمزيق والتقسيم واختلاق الصراعات بينا وبين بعض

00:16:13.220 --> 00:16:16.340
لكني بقول.. اقف على رجلك وكن قوي في بلدك

00:16:16.340 --> 00:16:18.960
عشان تقدر تخدم أخوك في البلد اللي جنبك..

00:16:18.960 --> 00:16:21.740
عشان كده نتكلم عن المهم في بلادنا.. وفي البلاد اللي جنبنا

00:16:21.740 --> 00:16:22.880
ما إحنا كلنا واحد..

00:16:22.880 --> 00:16:25.260
بس مش بنعرف ندخل بلاد بعض إلا بالضالين

00:16:25.260 --> 00:16:29.340
والأجانب كلهم يخشوا كل بلادنا عادي! ده واقع.. وحقيقة..

00:16:29.340 --> 00:16:31.540
فمتجيش تقولي مفيش حدود والحدود تراب..

00:16:31.540 --> 00:16:34.540
لما تبقى الحدود تراب بجد زي الاتحاد الأوروبي.. ماشي

00:16:34.540 --> 00:16:37.420
ابقى تعالا يا عم لوم عليا لو قلت خليك في بلدك

00:16:37.420 --> 00:16:39.220
بص.. هي الحقيقة مرة أنا عارف

00:16:39.220 --> 00:16:41.080
ومع كل التقدير لمشاعرك..

00:16:41.080 --> 00:16:43.760
لكن الكلام في القضايا الفرعية والاهتمام الزايد بيها

00:16:43.760 --> 00:16:47.980
وتطويلنا في كل ترند فرعي يظهر.. بوخ أوي! بوخ أوي بصراحة

00:16:47.980 --> 00:16:51.220
والدليل.. فين منشوراتنا وتعليقاتنا وتغيير صور بروفايلتنا

00:16:51.220 --> 00:16:53.400
للمسلمين في بورما ولا في أفريقيا

00:16:53.400 --> 00:16:56.080
ليه مفيش حملات وجدالات وفيديوهات وخناقات عليهم

00:16:56.080 --> 00:16:56.840
عارفين ليه..؟

00:16:56.840 --> 00:16:58.580
عشان إحنا بتوع الحزق يا خوانا

00:16:58.580 --> 00:17:01.080
بكل حزن بقول.. إحنا بتوع الحزق!

00:17:01.080 --> 00:17:04.120
وعشان نحاول كلنا نبطل ده.. روحوا شوفوا حلقة إحنا بتوع الحزق

00:17:04.120 --> 00:17:06.320
وبعدها اشترك دلوقتي في خمسة بالمصري على يوتيوب..

00:17:06.320 --> 00:17:08.480
واعمل لايك للحلقة واكتبلنا رأيك في تعليق

00:17:08.480 --> 00:17:10.480
وبالتأكيد تشارك الحلقة مع صحابك

00:17:10.480 --> 00:17:13.540
وطبعاً تستنانا وحلقة جديدة الخميس اللي الجاي

00:17:13.700 --> 00:17:14.360
سلام..


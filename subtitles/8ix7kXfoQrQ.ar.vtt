WEBVTT
Kind: captions
Language: ar

1
00:00:00.440 --> 00:00:06.120
إيجاد معكوس الدالة الخطية وتمثيلها بيانيًّا.

2
00:00:09.280 --> 00:00:16.200
هنتكلم عن خطوات إيجاد الدالة العكسية للدالة الخطية، وإزاي نعرف نمثلها بيانيًّا.

3
00:00:17.120 --> 00:00:21.120
هنبدأ نتعرف على خطوات إيجاد معكوس الدالة الخطية.

4
00:00:21.960 --> 00:00:35.680
الخطوة الأولى، نعيد كتابة المعادلة بدلالة المتغير س وص يعني نشيل كل د س ونكتب بدلها ص.

5
00:00:35.680 --> 00:00:53.720
الخطوة التانية، نبدل بين كلٍّ من المتغير س والمتغير ص في المعادلة الخطية، يعني كل س هنشيلها ونكتب بدلها ص، وكل ص نشيلها ونكتب بدلها س.

6
00:00:54.640 --> 00:01:04.360
أما الخطوة التالتة، نحل المعادلة بالنسبة للمتغير ص، يعني عايزين نكتب ص في طرف لوحدها.

7
00:01:05.240 --> 00:01:20.720
وآخر خطوة هي الخطوة الرابعة، نكتب الدالة العكسية لـ س بدلًا من المتغير ص، يعني نشيل كل ص ونكتب بدلها الدالة العكسية لـ س.

8
00:01:24.200 --> 00:01:30.480
هنبدأ نشوف مثال يوضّح أكتر ونطبّق عليه خطوات إيجاد معكوس الدالة الخطية.

9
00:01:33.680 --> 00:01:51.560
لو عندنا الدالة د س تساوي أربعة س ناقص تمانية، عايزين نمثّل الدالة ومعكوسها بيانيًّا على مستوى إحداثي واحد، يبقى في البداية هنبدأ نوجد معكوس الدالة الخطية.

10
00:01:54.480 --> 00:02:02.920
عندنا الدالة هي د س تساوي أربعة س ناقص تمانية، هنبدأ نطبّق عليها الخطوات عشان نوجد معكوس الدالة الخطية.

11
00:02:03.600 --> 00:02:19.080
الخطوة الأولى هنعيد كتابة المعادلة بدلالة المتغير س وص، يعني هنشيل د س ونكتب بدلها ص، وبالتالي المعادلة هتبقى ص تساوي أربعة س ناقص تمانية.

12
00:02:19.960 --> 00:02:38.600
الخطوة التانية نبدّل بين كلٍّ من المتغير س والمتغير ص، يعني هنكتب س مكان ص وهنكتب ص مكان س، وبالتالي المعادلة هتبقى س تساوي أربعة ص ناقص تمانية.

13
00:02:41.640 --> 00:02:57.520
بعد كده الخطوة التالتة نحل المعادلة بالنسبة للمتغير ص، يعني عايزين نكتب ص في طرف لوحدها، وبالتالى هنجمع تمانية على طرفي المعادلة، هيبقى عندنا س زائد تمانية تساوي أربعة ص.

14
00:02:57.520 --> 00:03:10.400
بعد كده هنقسم طرفي المعادلة على أربعة، وبالتالي هيبقى س زائد تمانية الكل على أربعة تساوي ص.

15
00:03:13.640 --> 00:03:45.400
وآخر خطوة هي الخطوة الرابعة، نكتب الدالة العكسية لـ س بدلًا من المتغير ص، يعني هنشيل كل ص ونكتب بدلها الدالة العكسية لـ س، وبالتالى المعادلة هتبقى س زائد تمانية الكل على أربعة تساوي الدالة العكسية لـ س، ممكن نكتبها بصورة تانية، وهي الدالة العكسية لـ س هتساوي واحد على أربعة س زائد اتنين.

16
00:03:46.160 --> 00:03:53.360
يبقى كده قدرنا نكتب الدالة العكسية للدالة الخطية المعطى في السؤال.

17
00:03:56.320 --> 00:04:02.040
بعد كده عايزين نمثّل الدالة ومعكوسها بيانيًّا على مستوى إحداثي واحد.

18
00:04:02.520 --> 00:04:28.000
هنجيب صفحة جديدة ونرسم المستوى الإحداثي بالشكل ده، عندنا الدالة المعطى في السؤال هي د س تساوي أربعة س ناقص تمانية، والدالة العكسية للدالة الخطية هي الدالة العكسية لـ س تساوي ربع س زائد اتنين.

19
00:04:28.000 --> 00:04:31.600
في البداية عايزين نرسم الدالة الخطية.

20
00:04:32.640 --> 00:04:41.240
عندنا الجزء المقطوع من محور الصادات هو سالب تمانية، يبقى هنقف عند النقطة صفر وسالب تمانية.

21
00:04:41.760 --> 00:04:55.080
بعد كده عندنا الميل هو أربعة، يبقى كأنها أربعة على واحد، يبقى هنتحرك على محور الصادات أربعة، وبالتالي هنمشي أربع خطوات بالشكل ده.

22
00:04:58.600 --> 00:05:09.320
بعد كده نتحرك على محور السينات خطوة واحدة بالشكل ده، ونبدأ نحدد نقطة تانية، ونوصّل بين النقطتين بخط مستقيم بالشكل ده.

23
00:05:09.320 --> 00:05:24.080
يبقي كده قدرنا نرسم الدالة الخطية د س تساوي أربعة س ناقص تمانية.

24
00:05:24.960 --> 00:05:41.680
بعد كده عايزين نرسم الدالة العكسية لـ س، وهي ربع س زائد اتنين، يبقى الجزء المقطوع من محور الصادات هو اتنين، يبقى هنحط نقطة عند النقطة صفر واتنين بالشكل ده.

25
00:05:42.000 --> 00:05:54.920
بعد كده عندنا الميل يساوي ربع، يبقى هنتحرك على محور الصادات خطوة واحدة لأعلى، بعد كده أربع خطوات ناحية اليمين، هنبقى عند النقطة دي.

26
00:05:55.880 --> 00:06:02.600
بعد كده نوصّل بخط مستقيم بين النقطتين، هيبقى بالشكل ده.

27
00:06:06.760 --> 00:06:17.880
وبكده قدرنا كمان نرسم الدالة العكسية لـ س تساوي ربع س زائد اتنين.

28
00:06:21.080 --> 00:06:56.040
هنلاحظ إن الدالة العكسية لـ س وهي ربع س زائد اتنين، هو انعكاس التمثيل البياني للدالة الخطية د س تساوي أربعة س ناقص تمانية، حول المستقيم ص تساوي س، يبقى هو ده المستقيم ص تساوي س، ونقدر نقول إن الدالة العكسية هو انعكاس، عفوًا، هي انعكاس التمثيل البياني للدالة الخطية.

29
00:06:56.920 --> 00:07:03.600
وبكده قدرنا نتكلم عن خطوات إيجاد معكوس الدالة الخطية، وإزاي نقدر نمثّلها بيانيًّا.


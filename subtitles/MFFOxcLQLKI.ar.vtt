WEBVTT
Kind: captions
Language: ar

00:00:00.840 --> 00:00:03.840
ستي توفت وإحنا في التحضير لتصوير الفيلم يعني 

00:00:04.240 --> 00:00:08.400
ففراقها ترك أثر كبير علي لليوم 

00:00:09.200 --> 00:00:10.640
يعني ستي..

00:00:10.640 --> 00:00:12.280
مش عارف كيف بدي أحكي لك؟ 

00:00:16.800 --> 00:00:19.440
في النهاية لما دخلنا.. 

00:00:43.120 --> 00:00:44.560
أعرفك بنفسي

00:00:44.560 --> 00:00:45.600
أمين نايفة

00:00:45.600 --> 00:00:47.120
من فلسطين

00:00:47.760 --> 00:00:49.240
فيلم "200 متر" 

00:00:49.240 --> 00:00:51.800
هو فيلم بدأت أشتغل عليه قبل 7 سنوات

00:00:52.240 --> 00:00:54.960
لحد ما وصلت اليوم بالفيلم لمهرجان فينيسيا

00:00:57.520 --> 00:00:59.880
الفكرة بتحكي عن الفصل العنصري

00:01:00.520 --> 00:01:03.760
رجل من الضفة الغربية زوجته فلسطينية 

00:01:03.760 --> 00:01:06.360
لكن عايشة مع أولادهم في الجانب الإسرائيلي

00:01:06.360 --> 00:01:08.040
والمسافة اللي بينهم 200 متر

00:01:08.040 --> 00:01:09.400
ويفصل بينهم الجدار

00:01:16.520 --> 00:01:19.720
أحداث الفيلم بحاول أشرح هذا العالم الغريب

00:01:19.720 --> 00:01:22.920
زائد يعني الحدث الرئيسي هو رحلة الأب

00:01:22.920 --> 00:01:24.880
ليوصل للمستشفى عند ابنه

00:01:25.520 --> 00:01:28.040
كيف الـ 200 متر بتصير 200 كيلومتر

00:01:28.040 --> 00:01:29.360
مليئة بالمغامرة

00:01:30.880 --> 00:01:33.200
الدافع الأساسي من إنه ليش حكيت هذه القصة

00:01:33.200 --> 00:01:34.520
لأنها قصة شخصية

00:01:34.720 --> 00:01:36.200
أنا من قرية اسمها شويكة 

00:01:36.200 --> 00:01:37.800
في طولكرم في الضفة الغربية

00:01:37.800 --> 00:01:40.640
أمي من قرية اسمها عرعرة في الجهة المحتلة

00:01:41.200 --> 00:01:44.200
فقبل الجدار كنت أروح وأجي بحرية

00:01:44.200 --> 00:01:46.640
فلما صار فيه جدار صارت الحركة مستحيلة

00:01:46.640 --> 00:01:48.680
إنه بدك تغامر علشان تروح عند أهلك 

00:01:51.880 --> 00:01:54.840
أنا أكثر شخصين كنت قريب منهم في طفولتي 

00:01:54.840 --> 00:01:56.240
هم سيدي (جدي) وستي (جدتي)

00:01:57.160 --> 00:01:59.880
فيعني حتى سيدي الله يرحمه لما توفي

00:01:59.880 --> 00:02:02.600
وفاته كانت حدث كبير في حياتي

00:02:02.600 --> 00:02:04.760
ستي كمان الله يرحمها 

00:02:04.760 --> 00:02:07.080
يعني كانت زي أمي الثانية

00:02:07.080 --> 00:02:09.160
يعني هي كانت مريضة وتعبانة لفترة طويلة

00:02:09.160 --> 00:02:11.880
إنه أنا ممنوع أوصل لعند ستي

00:02:11.880 --> 00:02:16.920
أنا ما عنديش القدرة إنه أكون قريب منها

00:02:19.280 --> 00:02:21.080
تدخل المستشفى..

00:02:27.680 --> 00:02:30.560
بنى آدم بده يروح عند سته على المستشفى

00:02:30.560 --> 00:02:32.360
ليش ترفض له تصريحه؟

00:02:32.360 --> 00:02:35.280
في النهاية أعطونا تصريح 8 ساعات

00:02:35.280 --> 00:02:36.600
شو 8 ساعات 

00:02:36.600 --> 00:02:39.480
دخلنا على المستشفى وظليت عندها 

00:02:39.480 --> 00:02:41.720
يعني لحد ما ربنا أخذ أمانته

00:02:52.640 --> 00:02:55.440
رغبتي في دراسة الأفلام بدأت بسن مبكر

00:02:55.440 --> 00:02:56.440
يعني وأنا في المدرسة

00:02:56.440 --> 00:02:58.560
ما كانش متاح إني أدرس أفلام بفلسطين

00:02:58.560 --> 00:02:59.960
لما خلصت مدرسة

00:02:59.960 --> 00:03:01.400
ففكرت إني أتعلم تمريض

00:03:01.400 --> 00:03:03.400
هو بيعتمد على نظام المناوبات

00:03:03.400 --> 00:03:05.560
ففكرت إنه ممكن أشتغل في التمريض

00:03:05.560 --> 00:03:07.480
وأتعلم (صنع الأفلام) بنفس الوقت

00:03:12.320 --> 00:03:15.160
أنا أصلاً سفري للمشاركة بالمهرجان بإيطاليا

00:03:15.160 --> 00:03:18.040
كانت مغامرة زي الفيلم اللي عملته

00:03:18.040 --> 00:03:19.600
في النهاية لما وصلت للمهرجان

00:03:19.600 --> 00:03:24.360
في لحظة العرض الافتتاحي للفيلم بالمهرجان

00:03:24.360 --> 00:03:26.960
لما خلص ولما كان فيه احتفاء 

00:03:27.360 --> 00:03:29.040
مش طبيعي من الجمهور

00:03:29.040 --> 00:03:30.000
دموعي نزلت

00:03:30.000 --> 00:03:32.040
لأنه حسيت بالتقدير

00:03:32.040 --> 00:03:34.440
إنه طيب الناس حست باللي بحكي فيه

00:03:34.440 --> 00:03:36.720
رسالتي وصلت يعني والحمد الله

00:03:38.480 --> 00:03:39.560
بعد المهرجان حكيت.. 

00:03:39.560 --> 00:03:40.640
طيب هسّه (الآن) شو بدي أعمل؟

00:03:40.640 --> 00:03:42.000
الحدود مسكرة.. وين بدي أروح؟

00:03:42.200 --> 00:03:44.880
فجيت لبرلين لأنه عندي أصدقاء هون

00:03:44.880 --> 00:03:47.600
لحد ما أشوف كيف بدي أروح

00:03:47.600 --> 00:03:50.560
فأنا اليوم يعني عالق في برلين

00:04:11.560 --> 00:04:13.960
في برلين هون لما أشوف الجدار بتكهرب

00:04:13.960 --> 00:04:16.640
فيه حساسية اتجاه هذا الحاجز

00:04:16.640 --> 00:04:19.440
بس يعني هو فكرة إنه جدار برلين صار متحف

00:04:19.440 --> 00:04:22.600
بيعطيني أمل إنه كمان الجدار بفلسطين يصير متحف 

00:04:22.600 --> 00:04:23.840
يعني يصير مجرد ذكرى

00:04:23.920 --> 00:04:26.480
وبتفاجأ لما أسافر إنه فيه ناس

00:04:26.480 --> 00:04:28.760
بتعرفش إنه فيه جدار بفلسطين

00:04:28.760 --> 00:04:30.600
تخيل أنت حجم الكارثة!

00:04:32.680 --> 00:04:35.960
بالنسبة لموضوع التطبيع اللي صار

00:04:35.960 --> 00:04:38.800
أتوقع يعني هو واضح لكل الناس.. يمكن

00:04:39.040 --> 00:04:40.120
بس أنا بحكي عن رأيي

00:04:40.640 --> 00:04:42.800
إنه الشعوب رافضة للتطبيع

00:04:42.840 --> 00:04:43.800
ككل يعني 

00:04:43.800 --> 00:04:46.320
والتطبيع اللي حاصل اليوم هو محزن جداً يعني

00:04:48.320 --> 00:04:49.680
إذا أنت اشتغلت على وعي الناس

00:04:50.160 --> 00:04:52.840
لكن عندي أمل بعرفش من وين جاي

00:04:52.840 --> 00:04:56.600
إنه في حياتنا إحنا راح نعيش بفلسطين 

00:04:56.600 --> 00:04:58.120
اللي فيش فيها جدار


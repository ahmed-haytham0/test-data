WEBVTT
Kind: captions
Language: ar

00:00:00.000 --> 00:00:04.520
غير حياتك مع صرخة من أسلوب

00:00:04.520 --> 00:00:07.680
إحنا في أسلوب بنتحرك مع بعض بقالنا شهووور وشهوووور

00:00:07.680 --> 00:00:08.780
وبدأنا رحلة نجاح

00:00:08.780 --> 00:00:11.620
عرضنا ليك حلقات كتيرة أوي في أربع برامج مختلفة

00:00:11.620 --> 00:00:13.820
ناخد فيها بإيدك… علشان تغير حياتك

00:00:13.820 --> 00:00:15.680
بس النهاردة… الحلقة مختلفة

00:00:15.680 --> 00:00:17.180
الحلقة النهاردة برة البرامج

00:00:17.180 --> 00:00:18.740
الحلقة النهاردة برة الكلام

00:00:18.740 --> 00:00:20.160
الحلقة النهاردة … صرخة

00:00:20.160 --> 00:00:21.500
الحلقة النهاردة … نهاية

00:00:21.500 --> 00:00:22.980
الحلقة النهاردة… بداية

00:00:22.980 --> 00:00:25.840
في كام واحد في حياتك قالك إنت عمرك ما هتنجح

00:00:25.840 --> 00:00:26.820
عمرك ما هاتخس

00:00:26.820 --> 00:00:28.300
عمرك ما هاتبطل تدخين

00:00:28.300 --> 00:00:30.140
عمرك ماهتصلح علاقتك مع ربنا

00:00:30.140 --> 00:00:31.680
عمر ما دمك ما هايبقى خفيف

00:00:31.680 --> 00:00:33.040
عمر ما صوتك هايبقى حلو

00:00:33.040 --> 00:00:34.900
عمرك ما هاتغير العالم كله

00:00:34.900 --> 00:00:37.960
عمر مشروعك اللي إنت بتفكر فيه ده ما هاينجح

00:00:37.960 --> 00:00:39.620
كام واحد بصلك بصة رفض؟

00:00:39.620 --> 00:00:41.220
كام واحد طردك من حياته؟

00:00:41.220 --> 00:00:43.220
كام واحد سخر منك؟ وإستهزأ بيك؟

00:00:43.220 --> 00:00:46.500
كام مرة قررت تمشي جوه الحيطة وتعيش تحت الأرض

00:00:46.500 --> 00:00:48.080
محبوس جوه سجن نفسك

00:00:48.080 --> 00:00:51.940
لغاية إمتى هاتكمل تعيش حياة… إنت فيها السجان بتاع نفسك

00:00:51.940 --> 00:00:54.180
إنت فيها اللي ساجن نفسك بنفسك

00:00:54.180 --> 00:00:56.320
في تضييع وقتك...في تضييع مجهودك

00:00:56.320 --> 00:01:01.120
في حاجات إنت بتعملها وإنت عارف إنك بتنزل بيها تحت وتحت وتحت

00:01:01.120 --> 00:01:03.420
النهاردة يوم مختلف… النهاردة يوم الصدمة

00:01:03.420 --> 00:01:08.640
فاجئ كل الناس.. فاجئ نفسك… فاجئ أهلك… فاجئ أصحابك… فاجئ الكون كله

00:01:08.640 --> 00:01:10.440
إتحرك...إتجنن...إصرخ

00:01:10.440 --> 00:01:13.000
مابقولكش تعمل حاجة حرام… إوعى تعمل حاجة حرام

00:01:13.000 --> 00:01:15.300
بس إتجنن… طلع نار من جواك

00:01:15.300 --> 00:01:18.100
عيط… إصرخ… ماتسمعنيش وإنتي قاعد ساكت

00:01:18.100 --> 00:01:22.220
في مليون صورة وصورة طالعة في دماغك دلوقتي حالا وأنا بصرخ في ودنك

00:01:22.220 --> 00:01:23.840
شايف نفسك بتحقق مستحيل

00:01:23.840 --> 00:01:25.560
شايف نفسك بتعمل حاجات مجنونة

00:01:25.560 --> 00:01:30.500
شايف نفسك بتثبت لمليون واحد أد إيه هما كانوا غلط لما قالوا إنك ماتقدرش

00:01:30.500 --> 00:01:31.880
لما قالوا إنك ماتعرفش

00:01:31.880 --> 00:01:33.000
لما قالوا إنك قليل

00:01:33.000 --> 00:01:34.300
لما قالوا إنك مجنووووون

00:01:34.300 --> 00:01:37.040
لما قالوا إن إنت السبب في كل حاجة غلط

00:01:37.040 --> 00:01:40.420
أد إيه هما كانوا غلط… لو حد رفضك قبل كده

00:01:40.420 --> 00:01:42.600
لو حد وقف في طريق نجاحك وسعادتك

00:01:42.600 --> 00:01:44.220
لو حد طردك من حياته

00:01:44.220 --> 00:01:49.380
قوم أقف دلوقتي وإنت بتسمعني… طلع ناااااار من جواك وإنت بتسمعني

00:01:49.380 --> 00:01:52.300
طلع ورق أبيض وإكتب عليه حاجة واحدة هاتعملها

00:01:52.300 --> 00:01:53.560
سواء نجاح في دراسة

00:01:53.560 --> 00:01:54.760
سواء نجاح في مشروع

00:01:54.760 --> 00:01:56.760
سواء إنك تقف في الشارع وتصرخ

00:01:56.760 --> 00:02:01.080
إتجنن لحظة واحدة في حياتك وقوووووووووم طلع نااااار من جواك

00:02:01.080 --> 00:02:02.740
وأنا أول واحد هاعمل زيك

00:02:02.740 --> 00:02:06.400
أنا هاقوم أصرخ وأقول أنا هابطل كل حاجة غلط أنا بعملها

00:02:06.400 --> 00:02:11.280
أنا هاقوم أصرخ وأقول أنا مش هارجع تاني أبد في أي قرار صح أنا خدته

00:02:11.280 --> 00:02:12.940
في أي طريق نجاح أنا بدأته

00:02:12.940 --> 00:02:16.820
أنا هاقوم أصرخ وأقول:… مش هاقف ساكت وأنا شايف حق بيضيع

00:02:16.820 --> 00:02:21.140
أنا هاقوم أصرخ وأصرخ وأصرخ وأقول مش هايهمني مين مش عاجبه شكلي

00:02:21.140 --> 00:02:22.320
مين مش عاجبه تخني

00:02:22.320 --> 00:02:23.320
مين مش عاجبه هدومي

00:02:23.320 --> 00:02:24.520
مين مش عاجبه لوني

00:02:24.520 --> 00:02:26.940
مين مش عاجبه لهجتي … مين مش عاجبه طريقة كلامي

00:02:26.940 --> 00:02:29.320
مين مش عاجبه شعري أو حجابي أو نقابي

00:02:29.320 --> 00:02:31.060
مين مش عاجبه دقني أو شنبي

00:02:31.060 --> 00:02:34.680
مين مش عاجبه معتقداتي وإنتمائاتي مين مش عاجبه ديني

00:02:34.680 --> 00:02:38.880
عيييييش مرة واحدة صادق مع نفسك… ماتعيش إمعة … ماعندكش شخصية

00:02:38.880 --> 00:02:40.520
حلقة النهاردة مختلفة

00:02:40.520 --> 00:02:44.320
حلقة النهاردة نااااار… حلقة النهاردة صرخة… إنت اللي تصرخها مش إحنا

00:02:44.320 --> 00:02:46.100
مفيش حد هايصرخ مكانك

00:02:46.100 --> 00:02:50.460
مفيش حاجة نقولك إعملها دلوقتي حالا غير إنك تصرخ وتصرخ وتصرخ…

00:02:50.460 --> 00:02:54.680
وبعدين إهدى تاني… وإعقل… وإمسك ورق أبيض… وقلم … وإكتب

00:02:54.680 --> 00:02:56.280
هاتثبت لمين إنه غلط

00:02:56.280 --> 00:02:59.500
وإكتب كل حاجة صح إنت بتعملها بس مش عاجبة اللي حواليك

00:02:59.500 --> 00:03:02.980
إكتبها وإصرخ بإسمها وإعرف إنك هاتعيش نكرة غير سعيد

00:03:02.980 --> 00:03:05.180
لغاية لما تحفر نجاحك بضوافرك

00:03:05.180 --> 00:03:07.940
الناس اللي إنت شايفهم ناجحين أو أغنياء دلوقتي

00:03:07.940 --> 00:03:10.720
سواء علماء أو رياضيين أو رجال أعمال أنقياء

00:03:10.720 --> 00:03:13.540
وأهلهم وأولادهم عايشين حياة ماتحلمش بيها

00:03:13.540 --> 00:03:18.240
أغلبهم حفروا بضوافرهم في الصخر لغاية لما بنوا نجاحهم بدمهم وعرقهم

00:03:18.240 --> 00:03:19.440
إتطحنوا في التعليم

00:03:19.440 --> 00:03:20.660
إتطحنوا في التمرين

00:03:20.660 --> 00:03:22.700
إتغربوا بره بيتهم سنين وسنين

00:03:22.700 --> 00:03:25.420
سكنوا في شقق تحت الأرض شركة مع ١٠ غيرهم

00:03:25.420 --> 00:03:28.100
وفضلوا يطلعوا سلمة سلمة… يوم ورا يوم

00:03:28.100 --> 00:03:31.400
عدا عليهم أيام بيستلفوا تمن العيش حاف علشان ياكلوا

00:03:31.400 --> 00:03:33.740
أنا مش بقولك قصة خيالية أشجعك بيها

00:03:33.740 --> 00:03:36.420
روح شوف الرياضيين اللي نجحوا في كل حتة في العالم

00:03:36.420 --> 00:03:38.240
وإنت بتحلم دلوقتي بأساميهم

00:03:38.240 --> 00:03:41.960
كرة وسلة وملاكمة ومصارعة وكمال أجسام وكل الألعاب

00:03:41.960 --> 00:03:46.040
كام واحد مهما كان مرفه في بيته… خرج بره بلده وحفر تحت الأرض

00:03:46.040 --> 00:03:49.100
ونام أيام جعان.. ونام أيام على الأرض بجد

00:03:49.100 --> 00:03:51.760
شوف كام طالب إتغرب بره بلده سنين وسنين

00:03:51.760 --> 00:03:54.740
ساكن مع طلبة زيه سواء في شقة أو في مدينة جامعية

00:03:54.740 --> 00:03:58.100
حفروا بضوافرهم في الصخر لغاية لما بدأوا حياة النجاح

00:03:58.100 --> 00:04:02.680
شوف كام واحد إشتغل وإتغرب بره بلده وعاش سنين يجمع القرش على القرش

00:04:02.680 --> 00:04:07.080
وعاش ونحت في الصخر… وبعدين رجع رفع أهله وأولاده وعيلته للسما معاه

00:04:07.080 --> 00:04:09.300
الألم اللي هما عاشوه ده… كان ألم مؤقت

00:04:09.300 --> 00:04:12.420
دلوقتي هما بيشكروا نفسهم على ألمهم اللي إتألموه

00:04:12.420 --> 00:04:14.360
لغاية لما بنوا أساطير يتحكى بيها

00:04:14.360 --> 00:04:16.280
أي ألم مهما كان… منتهي…

00:04:16.280 --> 00:04:18.500
وأي متعة لحظية هيا كمان منتهية

00:04:18.500 --> 00:04:22.320
قوم إنت كمان إختار إنك تتألم دلوقتي… بدل ما تتألم في يوم

00:04:22.320 --> 00:04:25.020
ماتقدرش تتألم فيه… مش هاتتألم فيه لواحدك

00:04:25.020 --> 00:04:29.420
قبل ما توصل ليوم… مش هاينفعك ألمك بحاجة… لأن الحياة هاتكون عدت منك

00:04:29.420 --> 00:04:32.020
وإنت إختيارك الوحيد ساعتها إنك تبكي دم

00:04:32.020 --> 00:04:34.100
على كل لحظة عيشتها غلط في حياتك

00:04:34.100 --> 00:04:36.440
على كل إختيار غلط إنت إختارته في حياتك

00:04:36.440 --> 00:04:39.320
النجاح مش ببلاش… الفشل بس هو اللي ببلاش

00:04:39.320 --> 00:04:43.200
المجهود اللي بتعمله يوم ورا يوم… يوم مالكش نفس… يوم مش قادر

00:04:43.200 --> 00:04:46.220
وإنت بتغصب نفسك… وبتستمتع بألم الطريق

00:04:46.220 --> 00:04:47.920
وإنت بتستمتع بألم التمرين

00:04:47.920 --> 00:04:50.540
وإنت بتستمتع بألم مذاكرتك وإجتهادك

00:04:50.540 --> 00:04:52.520
وإنت مارضتش تشتغل مجرد موظف

00:04:52.520 --> 00:04:54.740
وكنت إستثنائي في شغلك في كل النواحي

00:04:54.740 --> 00:04:59.200
وإنت وقفت مع نفسك وققة… وإتعلمت وبنيت نفسك بنفسك وبقيت مختلف

00:04:59.200 --> 00:05:00.620
وإنت ما إخترتش طريق سهل…

00:05:00.620 --> 00:05:02.100
وإنت ما إخترتش طريق قصير.. .

00:05:02.100 --> 00:05:03.660
وإنت ماسرقتش مجهود حد…

00:05:03.660 --> 00:05:05.700
وإنت ماكذبتش علشان تخرج من موقف…

00:05:05.700 --> 00:05:08.520
وإنت ماغشتش علشان تنجح نجاح عااااااار عليك

00:05:08.520 --> 00:05:10.520
وقف حياتك كلها دلوقتي حالا

00:05:10.520 --> 00:05:11.320
إختار طريقك

00:05:11.320 --> 00:05:14.500
إنت عارف كويس إنت المفروض تكون بتعمل إيه دلوقتي

00:05:14.500 --> 00:05:19.140
إنت عارف كويس أوي إنت بقالك أد إيه بتتدلع أوي أوي أوي

00:05:19.140 --> 00:05:24.060
إنت عارف كويس إنك مستني لحظة في حياتك تصلح بيها كل حاجة غلط بتعملها

00:05:24.060 --> 00:05:25.940
إنت عارف كويس إنك مستني اللحظة

00:05:25.940 --> 00:05:29.680
اللي تقوم وتغير فيها من نفسك… وتطلع ناااار من جواك

00:05:29.680 --> 00:05:32.720
مبروك… اللحظة دي جت… اللحظة دي هي دلوقتي حالا

00:05:32.720 --> 00:05:35.800
ربنا بعتلك واحد يصرخ فيك ويصحيك… قوم ماتكملش

00:05:35.800 --> 00:05:39.520
الصرخة خلاص خلصت… بس حياتك إنت…. هاتبدأ دلوقتي حالا

00:05:39.520 --> 00:05:41.960
غير حياتك كلها… وإحنا معاك في أسلوب

00:05:41.960 --> 00:05:43.380
مستنيين نسمع صرختك

00:05:43.380 --> 00:05:46.040
صرخة نجاحك… صرخة تغييرك… صرخة ميلادك الجديد...

00:05:46.040 --> 00:05:49.300
على هاشتاج #صرخة دلوقتي حالا


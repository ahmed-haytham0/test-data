WEBVTT
Kind: captions
Language: ar

00:00:01.240 --> 00:00:04.260
أهلا بيكم في الحلقة رقم ٤ من برنامج مكتبة أسلوب

00:00:04.260 --> 00:00:08.280
والكتاب رقم ٣: قاعدة ال خمس ثواني The 5 second rule

00:00:08.280 --> 00:00:12.640
الكتاب ده لكاتبه و متحدثة و لايف كوتش إسمها ميل روبينز

00:00:12.640 --> 00:00:17.180
بتتكلم في الكتاب عن قصة تحولها وهي عندها ٤١ سنة

00:00:17.180 --> 00:00:19.160
من شخصية شكاية طوال الوقت

00:00:19.160 --> 00:00:21.340
مهملة في حق أولادها لأقصى درجة

00:00:21.340 --> 00:00:22.300
و مدمنة شرب

00:00:22.300 --> 00:00:25.580
وتحولها وتحول حياتها كلها للطريق الصحيح

00:00:25.580 --> 00:00:27.380
بدون تضييع وقت في شكاوي

00:00:27.380 --> 00:00:28.700
بدون إدمان شرب

00:00:28.700 --> 00:00:30.400
بدون تضييع حقوق أولادها

00:00:30.400 --> 00:00:34.500
و أهم حاجة… بدون ما تضغط سنوز على المنبه لما يرن الصبح

00:00:34.500 --> 00:00:36.520
علشان تنام كمان عشر دقايق بس

00:00:36.520 --> 00:00:38.520
الكتاب فكرته بسيطة جدا

00:00:38.520 --> 00:00:43.820
وكل اللي بيسمعها بيستخف بيها أوي ومش بيصدقها خالص من كتر تفاهتها

00:00:43.820 --> 00:00:49.620
لكن اللي يجرب فعلا الطريقة التافهة دي هايندهش من إنها فعلا بتجيب نتيجة

00:00:49.620 --> 00:00:52.540
فكرة قاعدة ال ٥ ثواني بكل بساطة هي

00:00:52.540 --> 00:00:56.120
أول لما يكون عندك عمل المفروض تعمله دلوقتي وقاعد بتأجله

00:00:56.120 --> 00:00:59.180
تعد بصوت مسموع لنفسك عد عكسي

00:00:59.180 --> 00:00:59.800
خمسة

00:00:59.800 --> 00:01:00.520
أربعة

00:01:00.520 --> 00:01:01.060
تلاتة

00:01:01.060 --> 00:01:01.760
إتنين

00:01:01.760 --> 00:01:02.540
واحد

00:01:02.540 --> 00:01:06.260
إنطلاق… وتقوم تتحرك وتعمل اللي المفروض تعمله

00:01:06.260 --> 00:01:09.420
الكتاب بيشرح بالتفصيل إزاي التكنيك ده بيفصل

00:01:09.420 --> 00:01:11.300
الجزء اللي في مخك اللي دايما يقولك

00:01:11.300 --> 00:01:13.900
طيب ٥ دقايق بس.. طيب عشر دقايق بس

00:01:13.900 --> 00:01:16.260
وبيخليك تقوم تاخد خطوة البداية

00:01:16.260 --> 00:01:20.760
الكتاب بيتكلم عن تطبيق الطريقة دي بكل بساطة في الحالات التالية

00:01:20.760 --> 00:01:24.600
الحالة الأولى: وهي كانت أهم حاجة بالنسبة لمؤلفة الكتاب

00:01:24.600 --> 00:01:26.600
هي إنها تصحى من النوم الصبح

00:01:26.600 --> 00:01:29.420
من غير ما تضغط على زرار سنوز في المنبه ١٠٠ مرة

00:01:29.420 --> 00:01:33.760
أول لما تسمع صوت المنبه وهي في عز النوم تقول بصوت مسموع

00:01:33.760 --> 00:01:34.260
خمسة

00:01:34.260 --> 00:01:34.980
أربعة

00:01:34.980 --> 00:01:35.620
تلاتة

00:01:35.620 --> 00:01:36.280
إتنين

00:01:36.280 --> 00:01:36.860
واحد

00:01:36.860 --> 00:01:39.600
إنطلاق… وتتحرك وتقوم…. بس كده

00:01:39.600 --> 00:01:42.440
الجزء اللي في المخ المسؤل عن إنه يضمن راحتك

00:01:42.440 --> 00:01:45.300
بيقف عن العمل أثناء العد العكسي بصوت مسموع

00:01:45.300 --> 00:01:47.080
على الأقل إنت تكون سامعه لنفسك

00:01:47.080 --> 00:01:49.120
وبيخليك تاخد خطوة البداية

00:01:49.120 --> 00:01:50.660
الطريقة دي تتعمل مع

00:01:50.660 --> 00:01:52.660
إنك تقوم تلعب الرياضة اللي بتأجلها

00:01:52.660 --> 00:01:54.960
إنك تقوم تبدأ الشغل اللي قاعد تأجله

00:01:54.960 --> 00:01:57.660
إن ربة الأسرة تقوم تعمل شغل البيت اللي وراها

00:01:57.660 --> 00:02:00.600
وقاعدة بدالها تتفرج على حاجة غلسة على التليفيزيون

00:02:00.600 --> 00:02:04.500
إنك تقوم تبدأ مذاكرة

00:02:04.500 --> 00:02:07.720
إنك تقوم تروح مشوار مهم المفروض تروحه بس بتأجله

00:02:07.720 --> 00:02:10.220
أي حاجة المفروض تعملها وكل ما تيجي تعملها

00:02:10.220 --> 00:02:13.840
تجيلك فكرة إن طيب هاعملها بس مش دلوقتي

00:02:13.840 --> 00:02:15.980
الطريقة دي هاتساعدك تبدأ

00:02:15.980 --> 00:02:18.200
دي الفكرة الأساسية للكتاب كله

00:02:18.200 --> 00:02:21.480
لكن الكتاب بيتكلم عن أفكار تانية كتيرة جدا جدا

00:02:21.480 --> 00:02:24.920
كلها مهمة للحياة منها على سبيل المثال لا الحصر

00:02:24.920 --> 00:02:29.920
إن كل واحد فينا لازم يكون هو الأب والأم أو المربي لنفسه

00:02:29.920 --> 00:02:32.540
لأن في فترة الطفولة الأباء الشاطرين

00:02:32.540 --> 00:02:36.700
يقدروا كويس أوي يخلوا الطفل يعمل اللي هما شايفينه صح ليه

00:02:36.700 --> 00:02:39.800
يقدروا يخلوه ينزل يروح المدرسة في ميعاد المدرسة

00:02:39.800 --> 00:02:44.220
يقدروا يشجعوا أولادهم على المذاكرة ويهيأوا لهم المناخ المناسب

00:02:44.220 --> 00:02:46.400
يقدروا يطبخوا أكل صحي لأولادهم

00:02:46.400 --> 00:02:51.100
يقدروا حتى يجبروهم إنهم يروحوا تمارين رياضية شاقة وهما صغيرين

00:02:51.100 --> 00:02:54.820
حاجات كتيرة جدا مستحيل الأطفال هايعملوها من غير إجبار

00:02:54.820 --> 00:02:58.080
لكن لما الأطفال بيبدأو يقربوا من مرحلة المراهقة

00:02:58.080 --> 00:03:01.740
و خطوة ورا خطوة سلطة الأباء دي بتروح خالص

00:03:01.740 --> 00:03:04.720
و في ناس بتوصل لسن الشباب وحتى أكبر من كده

00:03:04.720 --> 00:03:08.320
وهما لسه مش عارفين إنهم لازم هما اللي يجبروا نفسهم

00:03:08.320 --> 00:03:10.860
إنهم يقوموا ويعملوا الشغل اللي وراهم

00:03:10.860 --> 00:03:14.000
الكاتبه نفسها وصلت لسن ٤١ سنة

00:03:14.000 --> 00:03:17.180
وماكنتش بتجبر نفسها على حاجة بدرجة كافية

00:03:17.180 --> 00:03:22.880
بتعمل بس الشغل اللي وراها لما تكون متشجعة وبتكون فرحانة وهي بتعملها

00:03:22.880 --> 00:03:26.080
لكن لما إتعلمت إزاي إنها “تجبر نفسها”

00:03:26.080 --> 00:03:30.320
وتحط نفسها أمام العمل نفسه … وتبدأ الشغل اللي وراها بطريقة

00:03:30.320 --> 00:03:30.980
خمسة

00:03:30.980 --> 00:03:31.800
أربعة

00:03:31.800 --> 00:03:32.560
تلاتة

00:03:32.560 --> 00:03:33.060
إتنين

00:03:33.060 --> 00:03:33.560
واحد

00:03:33.560 --> 00:03:34.960
انطلاق…. وتقوم تتحرك

00:03:34.960 --> 00:03:39.480
هاتكون النتيجة إنها بدأت… وإن البداية دايما هي الخطوة المهمة

00:03:39.480 --> 00:03:42.040
وباقي الشغل مستحيل يجي من غير البداية

00:03:42.040 --> 00:03:44.420
الكاتبة كمان بتتكلم بإستفاضة

00:03:44.420 --> 00:03:48.500
عن أد إيه هي بتكره كلمة “إحساس التشجيع والحماسة”

00:03:48.500 --> 00:03:54.300
وأد إيه إن في ناس بتستنى لما تتشجع وتتحمس علشان تقوم تعمل حاجة وراها

00:03:54.300 --> 00:03:57.460
وإن كل ده “على حسب كلامها طبعا”… كلام فاضي

00:03:57.460 --> 00:04:01.820
إنت مش محتاج تتشجع ولا تتحمس إنت محتاج تقوم وتبدأ

00:04:01.820 --> 00:04:06.200
وبعدين نبقى نشوف موضوع التشجيع والحماس دي يجي مايجيش مش مشكلتنا

00:04:06.200 --> 00:04:07.600
المهم نبدأ

00:04:07.600 --> 00:04:09.760
حاجة كده زي: الحب بي جي بعد الجواز

00:04:09.760 --> 00:04:14.700
بس عندها: التشجيع بيجي بعد لما تبدأ يا حلاوة

00:04:14.700 --> 00:04:19.560
هي ماقالتش يا حلاوة طبعا… بس أنا قولت أديك شوية كالوريز

00:04:19.560 --> 00:04:21.660
مرة تانية ببساطة إنت محتاج تقول

00:04:21.660 --> 00:04:22.280
خمسة

00:04:22.280 --> 00:04:22.900
أربعة

00:04:22.900 --> 00:04:23.400
تلاتة

00:04:23.400 --> 00:04:23.960
إتنين

00:04:23.960 --> 00:04:25.940
واحد… إنطلاق… وتقوم تتحرك

00:04:25.940 --> 00:04:30.240
ولو لسه مش مصدق إن الطريقة دي بتشتغل تعالى وأنا أثبتلك إنها بتشتغل

00:04:30.240 --> 00:04:31.640
قول ورايا بصوت مسموع

00:04:31.640 --> 00:04:32.380
خمسة

00:04:32.380 --> 00:04:32.980
أربعة

00:04:32.980 --> 00:04:33.560
تلاتة

00:04:33.560 --> 00:04:34.140
إتنين

00:04:34.140 --> 00:04:34.740
واحد

00:04:34.740 --> 00:04:35.880
إضغط لايك للفيديو يالاا

00:04:35.880 --> 00:04:37.660
إضغط سابسكرايب لقناة أسلوب يالا

00:04:37.660 --> 00:04:41.360
شوفت يا كبير… وإنت اللي كنت بتشكك في الطريقة

00:04:41.360 --> 00:04:42.360
قولنا بقى في كومنت

00:04:42.360 --> 00:04:45.060
عاوز تشوف كتاب بيتكلم عن موضوع إيه في الحلقة اللي جاية

00:04:45.060 --> 00:04:46.860
من برنامج: مكتبة أسلوب


WEBVTT
Kind: captions
Language: ar

1
00:00:02.040 --> 00:00:05.600
التمثيل البياني للمعادلة الخطية بتكوين جدول.

2
00:00:08.520 --> 00:00:14.480
هنتكلم إزاي نقدر نمثل بيانيًّا المعادلة الخطية عن طريق تكوين جدول.

3
00:00:15.640 --> 00:00:19.760
هنبدأ نشوف مثال يوضح أكتر طريقة تكوين الجدول.

4
00:00:21.080 --> 00:00:35.040
لو عندنا المعادلة ص تساوي تُلت س زائد اتنين، عايزين نمثّل المعادلة بيانيًّا بتكوين جدول.

5
00:00:36.240 --> 00:00:43.440
عندنا المجال هو جميع الأعداد الحقيقية، يبقى هنبدأ نختار قيم للمجال، ونبدأ نكوّن بيها الجدول.

6
00:00:44.560 --> 00:01:00.480
هنلاحظ إن مُعامل س هو عبارة عن كسر، فمن الأفضل إن إحنا نختار أعداد من المجال تكون من مضاعفات المقام، يعني من مضاعفات التلاتة، ونبدأ نكوّن أزواج مرتبة من س وص.

7
00:01:01.200 --> 00:01:24.320
هنرسم جدول بالشكل ده، أول حاجة هنكتب هنا س، ودي القيم اللي هنختارها ونعوّض بيها في المعادلة، بعد كده هنكتب هنا المعادلة، وهي تُلت س زائد اتنين، عندنا المعادلة دي بتساوي ص، يبقى هنكتب هنا ص، بعد كده هنكتب في الآخر الزوج المرتب س وص.

8
00:01:26.080 --> 00:01:57.240
أول عدد هنختاره هو سالب تلاتة، وده من مضاعفات المقام اللي هي تلاتة، هنعوّض بيها في المعادلة، هيبقى عندنا تُلت في سالب تلاتة زائد اتنين، تُلت في سالب تلاتة بـ سالب واحد زائد اتنين بـ واحد، يبقى قيمة الـ ص هتساوي واحد؛ بعد كده نقدر نقول إن الزوج المرتب هو عندنا الـ س بـ سالب تلاتة، وعندنا الـ ص بـ واحد.

9
00:01:58.560 --> 00:02:17.320
بعد كده هنختار عدد تاني، وليكن الـ صفر هنعوّض بيه في المعادلة، هيبقى عندنا تُلت في صفر زائد اتنين، تُلت في صفر بـ صفر زائد اتنين بـ اتنين؛ يبقى الزوج المرتب هو صفر واتنين.

10
00:02:20.480 --> 00:02:44.600
بعد كده هنختار العدد تلاتة هنعوّض بيه في المعادلة، هيبقى عندنا تُلت في تلاتة زائد اتنين، تُلت في تلاتة بـ واحد زائد اتنين بـ تلاتة، يبقى الـ ص تساوي تلاتة؛ وبالتالي النقطة هتبقى الزوج المرتب تلاتة وتلاتة.

11
00:02:45.200 --> 00:02:51.360
آخر عدد هنختاره هو الـ ستة وده برضو من مضاعفات المقام، يعني من مضاعفات العدد تلاتة.

12
00:02:51.840 --> 00:03:10.000
هنعوّض عن س بـ ستة في المعادلة، هيبقى عندنا تُلت في ستة زائد اتنين، تُلت في ستة بـ اتنين زائد اتنين بـ أربعة، يبقى هنكتب الـ ص تساوي أربعة؛ وبالتالي الزوج المرتب هيبقى عبارة عن ستة وأربعة.

13
00:03:13.040 --> 00:03:20.520
هنبدأ ناخد الأزواج المرتبة ونبدأ نحددها على المستوى الإحداثي عشان نرسم المعادلة الخطية.

14
00:03:21.240 --> 00:03:50.640
في البداية هنرسم المستوى الإحداثي بالشكل ده، أول نقطة عندنا هي سالب تلاتة وواحد هتبقى في المكان ده، بعد كده عندنا النقطة صفر واتنين هتبقى هنا، النقطة التالتة هي تلاتة وتلاتة، وبالتالي تبقى في المكان ده، آخر نقطة عندنا هي ستة وأربعة هتبقى في المكان ده.

15
00:03:52.920 --> 00:04:15.360
هنبدأ نوصّل بين النقط بخط مستقيم بالشكل ده، يبقي كده قدرنا نمثّل المعادلة الخطية ص تساوي واحد على تلاتة س زائد اتنين باستخدام الجدول.

16
00:04:15.720 --> 00:04:22.400
يبقى كده اتكلمنا عن التمثيل البياني للمعادلة الخطية بتكوين جدول.


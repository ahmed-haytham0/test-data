WEBVTT
Kind: captions
Language: ar

00:00:00.000 --> 00:00:03.000
غير حياتك مع أسلوب

00:00:03.000 --> 00:00:06.280
كل واحد فينا عنده أهداف و احلام مختلفة عن غيره

00:00:06.280 --> 00:00:10.380
مبادئنا مختلفة تفكيرنا مختلف و طموحتنا مختلفة عن بعض

00:00:10.380 --> 00:00:13.580
فيه اللي بيهمه الفلوس…و فيه اللي بيهمه المظاهر

00:00:13.580 --> 00:00:17.500
فيه اللي مش بيهمه حاجة فى الدنيا غير دينه و ثباته عليه

00:00:17.500 --> 00:00:21.720
لكن فيه حاجات الناس كلها بتجتمع عليها….مهما لفيت بلاد العالم

00:00:21.720 --> 00:00:27.080
أجناس و ديانات مختلفة….فيه حاجات بتجمع بينا كبني آدمين…بتجمع بينا كبش ر

00:00:27.080 --> 00:00:30.400
إحتياجات ثابتة عند كل الناس اللي خ لقها ربنا

00:00:30.400 --> 00:00:34.400
زي إحتياحنا للاحساس براحة البال …بالرضا و السكينة

00:00:34.400 --> 00:00:38.220
حتياحنا للإحساس بالسعادة و تجنب الإحساس بالخوف أو القلق

00:00:38.220 --> 00:00:41.300
بنحتاج أننا نحس بالتغيير فى حياتنا علشان

00:00:41.300 --> 00:00:43.700
نحس أننا عايشين و ما يكسرناش الملل

00:00:43.700 --> 00:00:48.000
إحتياحنا أننا نحس بأن فيه ناس بتحبنا و بتراعينا

00:00:48.000 --> 00:00:52.020
إحتياجنا أننا نحس بقيمتنا و تقدير من الناس اللي حولينا

00:00:52.020 --> 00:00:53.580
و اللي يهمنا صورتنا قدامهم

00:00:53.580 --> 00:00:57.560
مين فينا مش بيحتاح يحس أنه مميزو ان الناس بتحبه و تقدره؟؟

00:00:57.560 --> 00:01:01.940
مين فينا مش بيحتاج يحس بكيانه و أن ليه دور مهم فى حياة ناس تانيين؟

00:01:01.940 --> 00:01:06.800
للأسف سعينا لتحقيق الإحتياجات دي فى معظم الاحيان بيكون غلط

00:01:06.800 --> 00:01:09.560
بنختار دايما الطريق الغلط و الطريق السهل

00:01:09.560 --> 00:01:14.400
علشان نلفت انتباه الناس لينا بنزيف كتير من حقيقتنا قدام الناس

00:01:14.400 --> 00:01:19.000
علشان نحس باهتمام الناس بينا بنضطر اوقات كتير من أننا تخدع نفسنا

00:01:19.000 --> 00:01:24.780
قبل ما تخدع الناس بصورة مزيفة من حياتنا….بس علشان نلفت الانتباه لينا

00:01:24.780 --> 00:01:28.640
صور لينا علي الفيس بوك بنعدلها بكذا فلتر قبل ما ننشرها

00:01:28.640 --> 00:01:31.380
و بوستات عن حياتنا…ورحلاتنا و خروجتنا

00:01:31.380 --> 00:01:35.720
مسابقة بينا و بين قرايبنا….مين اكتر واحد يثبت انه سعيد فى حياته

00:01:35.720 --> 00:01:39.400
مين اكتر واحد بيسافر….مين اكتر واحد بيصيف فى اغلي مكان

00:01:39.400 --> 00:01:43.100
مع ان ممكن ورا كل صورة صورة حزن بنغطي عليه

00:01:43.100 --> 00:01:46.200
علشان نظهر بأبها صورة تبهر الناس اللي حولينا

00:01:46.200 --> 00:01:50.040
بس لغرض واحد : علشان نلفت الانتباه لينا

00:01:50.040 --> 00:01:54.300
بنضيع وقت كبير اوي و طاقة أكبر علي التفكير برأي الناس فينا

00:01:54.300 --> 00:01:58.440
و صورتنا قدامهم…..و اسهل وسيلة نجمل بيها حياتنا قدام الناس

00:01:58.440 --> 00:02:01.700
صور ننشرها مجرد صور …..اسهل طريقة

00:02:01.700 --> 00:02:07.180
كمية طاقة وهمية بنستنزفها و احنا بتتابع مين راح فين و مين جاب ايه

00:02:07.180 --> 00:02:08.400
و مين اتجوز مين

00:02:08.400 --> 00:02:12.620
مين فينا ماتحرقش دمه اكتر من ١٠٠ مرة لما دخل علي الفايس بوك

00:02:12.620 --> 00:02:14.980
ماتضحكش علي نفسك و تقول مش انا

00:02:14.980 --> 00:02:16.680
فكر شوية و احسبها صح

00:02:16.680 --> 00:02:20.520
مادام مابندفعش فلوس للخدمات اللي بتقديمها السوشيال ميديا

00:02:20.520 --> 00:02:22.740
يبقي احنا اكيد السلعة اللي بتتباع

00:02:22.740 --> 00:02:26.320
نسبة مشاهدة و إعلانات….ياريت كلنا نعرف الحقيقة دي

00:02:26.320 --> 00:02:31.660
و نحاول بقدر الإمكان أننا ندخر و نستغل الطاقة اللي بتضيع مننا علي ا لفاضي

00:02:31.660 --> 00:02:33.440
فى أننا ننجح حياتنا….

00:02:33.440 --> 00:02:36.940
ادخل علي السوشيال ميديا…بس خلي عندك هدف من دخولك

00:02:36.940 --> 00:02:39.840
اسال نفسك: انا هادخل علي الفايس بوك ليه؟

00:02:39.840 --> 00:02:42.360
ايه الغرض؟ انا هاعمل ايه علي الفايس بوك؟

00:02:42.360 --> 00:02:44.220
لازم تسأل نفسك السؤال ده

00:02:44.220 --> 00:02:46.100
اذا ملقتش إجابة….ما تدخلش

00:02:46.100 --> 00:02:50.380
لو إجابتك انك بتتسلي و تضيع وقت …..يبقي ما تدخلش…حرام عليك وقتك

00:02:50.380 --> 00:02:53.200
وفر وقتك الثمين ده فى التفكير فى النجاح

00:02:53.200 --> 00:02:56.240
فى التخطيط النجاح…….فى عمل اي حاجة مفيدة

00:02:56.240 --> 00:02:58.460
غير انك تضيع وقت و يتحرق دمك

00:02:58.460 --> 00:03:02.040
النجاح طعمه حلو اوييي…خصوصا لما يكون النجاح فى الخير

00:03:02.040 --> 00:03:06.240
لو عايز تنجح بسرعة اربط نجاحك دايما انه يكون نجاح فى الخير

00:03:06.240 --> 00:03:08.100
و شوف تساهيل ربنا عليك

00:03:08.100 --> 00:03:11.180
النجاح مش محتاج الموهبة…. ولا محتاج الفلوس

00:03:11.180 --> 00:03:15.680
النجاح بيحتاج هدف واضح و مجهود و سعى لتحقيق الهدف

00:03:15.680 --> 00:03:18.540
لو شايف نفسك بتشتغل و بتموت نفسك شغل

00:03:18.540 --> 00:03:21.400
بس مش عارف بكرة انت عايز توصل لأيه

00:03:21.400 --> 00:03:26.240
او مجهودك ده عايزه يوصلك لأيه……يبقي عيد حساباتك كوييس

00:03:26.240 --> 00:03:30.400
السعي و العمل من غير غرض و هدف عايز توصل ليه

00:03:30.400 --> 00:03:33.820
زي اللي بيمشي فى طريق طويل فيه جهد و تعب كبير

00:03:33.820 --> 00:03:35.380
بس الطريق ده  مش عارف نهايته فين

00:03:35.380 --> 00:03:39.300
لو عايز اهتمام من الناس….النجاح بس هو اللي هايجذب الناس ليك

00:03:39.300 --> 00:03:43.660
النجاح بس هو الوسيلة الأساسية للسعادة….انجح و اربط نجاحك بالخير

00:03:43.660 --> 00:03:48.000
دايما بنخاف و نتردد عن اننا ناخد قرارت متعلقة بنجاحنا

00:03:48.000 --> 00:03:53.640
دايما بنطلب الضمان علي أي تغيير بنعوز نغيره فى حياتنا

00:03:53.640 --> 00:03:56.660
دايما بنطلب الضمان علشان ناخد اي قرار

00:03:56.660 --> 00:04:01.380
بنطلب التغيير فى حياتنا بس بنخاف منه حتي لو كان تغيير للافضل

00:04:01.380 --> 00:04:03.940
دايما عندنا مقولة ” عصفور فى اليد"

00:04:03.940 --> 00:04:06.280
او “اللي نعرفه احسن من اللي منعرفهوش”

00:04:06.280 --> 00:04:11.760
و الحقيقة ان معظم الناس اللي حولت حياتها ١٨٠ درجة هما اللي ما خافوش

00:04:11.760 --> 00:04:15.060
هما اللي خاطروا و اخدوا القرار من غير اي ضمان

00:04:15.060 --> 00:04:18.940
ضمانهم بس كان” العمل و الإجتهاد و الإيمان بالله”

00:04:18.940 --> 00:04:21.800
جدد نيتك واربط نجاحك بالخير


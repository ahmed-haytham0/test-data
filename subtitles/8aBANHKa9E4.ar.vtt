WEBVTT
Kind: captions
Language: ar

00:00:00.400 --> 00:00:05.000
بسم الله الرحمن الرحيم، أهلًا بيكم وحلقة جديدة برنامجنا
بالحرف الواحد

00:00:05.900 --> 00:00:08.400
أحب في الأول النهاردة أوضح وأكّد

00:00:08.400 --> 00:00:10.900
أن فكرة برنامج بالحرف الواحد

00:00:10.900 --> 00:00:14.900
الحرف الواحد هو اسم لطيف في مبناه يعني

00:00:14.900 --> 00:00:16.500
لكن عميق في معناه

00:00:16.500 --> 00:00:20.900
اسم البرنامج معناه أن فيه مطابقة تامة

00:00:20.900 --> 00:00:23.066
بين الآيات القرآنية من ناحية

00:00:23.066 --> 00:00:27.166
والعلم المؤكد بطريقة قطعية من ناحية تانية

00:00:27.166 --> 00:00:29.966
خلي بالك كلمة بطريقة قطعية معناها إيه؟

00:00:29.966 --> 00:00:33.066
مفيش جدل، موضوع منتهي محسوم

00:00:33.066 --> 00:00:34.999
لما جينا نحضر للبرنامج دا

00:00:35.000 --> 00:00:39.233
خدنا في اعتبارنا أن فيه رأي الفلاٍسفة بيقول إيه؟

00:00:39.233 --> 00:00:45.133
بيقول أنه إهانة للدين أنك تجر الدين لساحة العلم الي بيتغيّر
كل يوم

00:00:45.133 --> 00:00:49.999
وقالوا إيه كمان؟ وقالوا علشان كدا لازم نفصل الدين عن
العلم

00:00:50.000 --> 00:00:54.866
وقالوا أصل العلوم الدينية ديًّا علوم إنسانية مش تجريبية

00:00:54.866 --> 00:00:58.999
والعلم عبارة عن تجارب لكن الدين مش كدا، فاهمين الي همّا
قالوه؟

00:00:59.000 --> 00:01:03.166
لكن حلقات برنامج بالحرف الواحد بتتبنى فكرة عكس كدا
خالص

00:01:03.166 --> 00:01:08.299
برنامج بالحرف الواحد بيتبنى فكرة أن العلم هو الطريق الى
الله

00:01:08.300 --> 00:01:11.533
أن في زمن التقدّم العلمي والتقني الي احنا عايشين فيه

00:01:11.533 --> 00:01:14.366
مش ممكن تستطيع أنك تصل الى الله

00:01:14.366 --> 00:01:17.032
إلا لمّا تفهم العلم وتربطه بالإيمان

00:01:17.033 --> 00:01:20.899
دا زمان محدش بيحرك مشاعر الناس

00:01:20.900 --> 00:01:24.766
مفيش حاجة بتحرّكهم قد الحقيقة العلمية

00:01:24.766 --> 00:01:29.699
بأكد تاني على أن نقطة قوة وتفرد برنامج بالحرف الواحد

00:01:29.700 --> 00:01:34.033
أن هوا بيبني كلامه على كل ما هو قطعي

00:01:34.033 --> 00:01:36.933
محسوم من العلوم الطبيعية

00:01:36.933 --> 00:01:43.599
يعني مينفعش حد يجي ويقلي أن نشأة الكون على مبدأ
القصور الذاتي لسه محل نقاش

00:01:43.600 --> 00:01:48.366
هقله أمال العربية بتفرمل بسيادتك فتقوم حضرتك خابط في
الكرسي الي قدامك إزاي؟

00:01:48.366 --> 00:01:50.199
القصور الذاتي معدش نظرية

00:01:50.200 --> 00:01:54.933
دي حقيقة مؤكدة لأن بقى فيه تطبيقات عملية عليها في الحياة

00:01:54.933 --> 00:01:58.766
مينفعش حد يجي ويقلي أن نظرية النسبية بتاعت آينشتين

00:01:58.766 --> 00:02:02.266
لسه محسمهاش العلم، أمال الجي بي إس بيشتغل إزاي؟

00:02:02.266 --> 00:02:04.199
أمال الطيارة بتطير إزاي؟

00:02:04.200 --> 00:02:07.433
أمال النور بينوّر إزاي؟ معدتش نظرية

00:02:07.433 --> 00:02:11.699
لأنها بقت حقيقة ليه؟ لأن بقى فيه تطبيقات في الحياة

00:02:11.700 --> 00:02:17.100
مينفعش حد يجي ويقلي أن نظرية الكوانتم أو تراكب النور
لسه محسمهاش العلم

00:02:17.100 --> 00:02:19.900
أقله أمال أشعة الرنين شغالة إزاي؟

00:02:19.900 --> 00:02:22.900
والموبايل والشات والكمبيوتر شغالين إزاي؟

00:02:22.900 --> 00:02:25.900
والنباتات بتعمل عملية البناء الضوئي إزاي؟

00:02:25.900 --> 00:02:29.633
كل دا عشان الحقائق العلمية بقت مؤكدة ولها تطبيقات

00:02:29.633 --> 00:02:32.499
مش مجرد نظريات

00:02:32.500 --> 00:02:38.466
عرفت يعني إيه أن برنامج بالحرف الواحد بيبني كلامه على
ما هو قطعي محسوم

00:02:38.466 --> 00:02:39.866
من العلوم الطبيعية؟

00:02:39.866 --> 00:02:44.899
يعني العلوم الي تم التحقق منها بالصوت والصورة والمعادلة
الحسابية

00:02:44.900 --> 00:02:48.066
وغير قابلة للتغيير بتاتًا

00:02:48.066 --> 00:02:51.232
لأنها بقت من ركائز الكون الي بنعيش فيه

00:02:51.233 --> 00:02:55.699
يعني بمعنى أصح لما خدنا قرار أن احنا نعمل برنامج
بالحرف الواحد

00:02:55.700 --> 00:03:00.800
خدنا في الإعتبار أن محدش هيعرف يرد علينا بأن كلامنا
مش مؤكد علميًّا

00:03:00.800 --> 00:03:05.066
لأن احنا مجبناش حلقة إلا وفيها حقائق علمية مؤكدة

00:03:05.066 --> 00:03:08.032
طيب، إذا قلنا دا، دا العلم

00:03:08.033 --> 00:03:09.466
طب والقرآن؟

00:03:09.466 --> 00:03:12.199
عمل.. احنا عملنا حاجة مهمة جدًا

00:03:12.200 --> 00:03:17.033
معملناش الغلطة الي عملها الناس الي اتكلموا في الإعجاز
العلمي

00:03:17.033 --> 00:03:20.533
وفسّروا الآيات على مزاجهم وعملوا ليْ

00:03:20.533 --> 00:03:23.833
عارف لمّا تلوي حاجة؟ وعلموا ليْ لمعاني الآيات

00:03:23.833 --> 00:03:27.666
عشان يثبتوا نظريات علمية أنها موجودة في القرآن

00:03:27.666 --> 00:03:31.499
علشان يقولوا يااه شفتوا الإعجاز! معملناش الحكاية دي

00:03:31.500 --> 00:03:34.000
فيقوم طالع شباب متعلم يكشفهم

00:03:34.000 --> 00:03:36.666
ويقلهم انتو قلتوا كدا؟ يبقى القرآن غلط

00:03:36.666 --> 00:03:38.732
لأن هما عملوا حاجة غلط

00:03:38.733 --> 00:03:41.499
طب أمال احنا بنعمل إيه؟ لأ احنا بنعمل حاجة تانية

00:03:41.500 --> 00:03:45.600
احنا بنقول حاجة جديدة تمامًا، اقرأ الآية زي ما هيا

00:03:45.600 --> 00:03:51.733
أفهمها على المعنى المباشر للنص القرآني من غير ما تتدخل
في تفسيرها

00:03:51.733 --> 00:03:55.566
وأنت مش فاهم، افهمها زي ما هيا في اللغة

00:03:55.566 --> 00:03:58.566
في المعجم يعني أشرحلك أكتر

00:03:58.566 --> 00:04:02.232
يعني لما تقرأ: خلق الإنسان من علق

00:04:02.233 --> 00:04:07.266
إيه هوا العلق؟ العلق في اللغة هو كائن يستطيع أن يعلق

00:04:07.266 --> 00:04:09.699
يعني يمسك في حاجة يلزق يتشبث في حاجة

00:04:09.700 --> 00:04:12.533
كائن له القدرة على التشبث بالأشياء

00:04:12.533 --> 00:04:14.533
يعني كل ما يعلق

00:04:14.533 --> 00:04:18.199
والعلم قال أن وظيفة الحيوان المنوي أصلًا

00:04:18.200 --> 00:04:20.500
أن هوا يعلق

00:04:20.500 --> 00:04:23.200
قلها زي ما هيا، علق يعلق

00:04:23.200 --> 00:04:25.866
ما تجيب بقى تلويها وتقوم قايل إيه؟

00:04:25.866 --> 00:04:29.099
وعلق تفسيرها: الدم المتجلط

00:04:29.100 --> 00:04:33.600
فتحاول تقنع الناس أن الدم المتجلط مرحلة من مراحل الجنين

00:04:33.600 --> 00:04:38.200
يطلع علميًّا أن دا غلط لأنك بعدت عن معنى القرآن السهل
الواضح

00:04:38.200 --> 00:04:41.266
غلط، هتقع في  خطأ علمي رهيب

00:04:41.266 --> 00:04:42.766
قلها زي ما القرآن قالها

00:04:42.766 --> 00:04:45.499
دي الطريقة الي احنا عملناها، علق

00:04:45.500 --> 00:04:50.433
هتجد أنها زي العلم تمامًا بدون ما تلوي الكلام

00:04:50.433 --> 00:04:54.766
وإلي أنا بطلبه حتى في ترجمة القرآن بالإنجليزي لكلمة علق

00:04:54.766 --> 00:04:56.999
Blood أنها ما تبقاش

00:04:57.000 --> 00:04:59.066
لأ دي لازم تبقى

00:04:59.066 --> 00:05:01.899
Creatures that can attach

00:05:01.900 --> 00:05:03.333
أديك مثال تاني؟

00:05:03.333 --> 00:05:06.599
مش أنا الي قلت على الرواسي أنها الجبال

00:05:06.600 --> 00:05:09.166
مش أنا الي ترجمت القرآن بالإنجليزي

00:05:09.166 --> 00:05:12.432
وقلت أن الله ألقى في الأرض الجبال

00:05:12.433 --> 00:05:14.766
لكن الي احنا بنقوله في البرنامج

00:05:14.766 --> 00:05:21.166
أنك لازم لما تسمع الآية دي تفهم منها بدون أي تفسير
ببساطة

00:05:21.166 --> 00:05:25.466
الأرض محتاج الي يرسيها علشان ما تتوهش في الفضاء

00:05:25.466 --> 00:05:30.632
زي ما المركب محتاج الي يرسيها علشان ما تتوهش في
البحر

00:05:30.633 --> 00:05:34.633
وهيّا دي فكرة الجاذبية زي ما قال العلماء

00:05:34.633 --> 00:05:37.399
طيب ولمّا تسمع قول الله تبارك وتعالى

00:05:37.400 --> 00:05:39.566
وكل في فلك يسبحون

00:05:39.566 --> 00:05:42.466
افهمها زي ما هيا كدا، ما تتدخلش فيها

00:05:42.466 --> 00:05:46.199
ما تلاقيش ترجمة بالإنجليزي للقرآن تقوم كاتبة

00:05:46.200 --> 00:05:49.933
Running أن كلمة يسبحون تقوم محولاها لكلمة

00:05:49.933 --> 00:05:50.899
Moving

00:05:50.900 --> 00:05:54.133
Swimming لأ تتكتب زي ما هيا

00:05:54.133 --> 00:05:58.066
أنت يا أخي القرآن قال كدا سيبها كدا

00:05:58.066 --> 00:06:01.066
أهل العلم هيفهموها بسهولة وببساطة

00:06:01.066 --> 00:06:05.032
لأن آينشتين أصلًا قالك أن الأشياء في الفضاء

00:06:05.033 --> 00:06:08.733
بتتحرك زي السفن والمراكب في الماء

00:06:08.733 --> 00:06:13.566
يعني يعني يا جماعة السباحة والرسو مش بس في المية

00:06:13.566 --> 00:06:17.666
دا السباحة وأنها ترسي دا في الفضاء كمان زي ما القرآن قال

00:06:17.666 --> 00:06:20.466
ونسبية آينشتين كمان قالت

00:06:20.466 --> 00:06:23.732
يا علماء اللغة، يا علماء المسلمين

00:06:23.733 --> 00:06:28.633
نلتزم بالحرف القرآني بالذات في حاجات لها علاقة بالقضايا
العلمية

00:06:28.633 --> 00:06:31.899
ومش بس بالحرف القرآني، نلتزم بالبساطة

00:06:31.900 --> 00:06:38.166
غمّض عينك اسمع الآية، الموضوع محتاج تأمل صادق

00:06:38.166 --> 00:06:40.499
مع شوية علم

00:06:40.500 --> 00:06:45.666
خليك على ثقة أن زي ما عقلك استقبلها للوهلة الأولى

00:06:45.666 --> 00:06:47.632
ربنا عايز يوصلهالك كدا

00:06:47.633 --> 00:06:49.666
ما تنسوش يا جماعة أن القرآن بيقول

00:06:49.666 --> 00:06:53.666
وَإِنَّهُ لَتَنزِيلُ رَبِّ الْعَالَمِينَ  نَزَلَ بِهِ الرُّوحُ الْأَمِينُ

00:06:53.666 --> 00:06:55.999
عَلَىٰ قَلْبِكَ لِتَكُونَ مِنَ الْمُنذِرِينَ

00:06:56.000 --> 00:06:57.000
اسمع الي بعدها

00:06:57.000 --> 00:07:00.066
بِلِسَانٍ عَرَبِيٍّ مُّبِينٍ

00:07:00.066 --> 00:07:03.566
يعني افهم الآيات هيّا هتشرح نفسها بنفسها

00:07:03.566 --> 00:07:05.732
بدون أنك تدخل كلمات إضافية

00:07:05.733 --> 00:07:08.499
متنسوش أن القرآن الكريم بيقلنا

00:07:08.500 --> 00:07:11.933
وَلَقَدْ يَسَّرْنَا الْقُرْآنَ لِلذِّكْرِ فَهَلْ مِن مُّدَّكِرٍ

00:07:11.933 --> 00:07:15.699
يعني باختصار يا جماعة إيه الجديد في برنامجنا العلم والدين

00:07:15.700 --> 00:07:20.333
معلش المقدمة الطويلة دي، بس عشان نقول هوا احنا بنعمل
إيه ونفضل طول البرنامج فاكرين

00:07:20.333 --> 00:07:24.899
إن احنا اعتمدنا في العلم على حقائق علمية

00:07:24.900 --> 00:07:27.833
تم تطبيقها مش نظريات مش مؤكدة

00:07:27.833 --> 00:07:32.666
واعتمدنا في الدين أن احنا منلويش آيات القرآن على مزاجنا

00:07:32.666 --> 00:07:37.666
لكن افهمها زي ما هيا مكتوبة في النص القرآني

00:07:37.666 --> 00:07:40.166
هتلاقيها زي العلم بالحرف الواحد

00:07:40.166 --> 00:07:41.566
تعالوا نبدأ حلقة النهاردة

00:07:41.566 --> 00:07:45.532
حلقة النهاردة العلم والدين والحياة مثلث متكامل

00:07:45.533 --> 00:07:47.533
التلاتة بيكملوا بعض

00:07:47.533 --> 00:07:51.133
إيه الموضوع بتاع النهاردة؟ استقرار الأسرة

00:07:51.133 --> 00:07:55.933
وأمان المرأة في الأسرة، أن المرأة تشعر بالأمان، موضوع
كبير

00:07:55.933 --> 00:07:57.999
يهم الدين، طبعًا يهم الدين

00:07:58.000 --> 00:08:01.000
ويهم العلم وأكيد يهم الحياة

00:08:01.000 --> 00:08:05.000
التلاتة الموضوع دا بالنسبالهم استقرار الأسرة وأمان المرأة

00:08:05.000 --> 00:08:09.933
وخاصة بقى في موضوع الخلفة والعيال

00:08:09.933 --> 00:08:12.333
وخاصة بقى في المجتمع الشرقي الي احنا عايشين فيه

00:08:12.333 --> 00:08:15.933
الي تلاقيه بيقول مراتي خلفت بنات

00:08:15.933 --> 00:08:19.466
وأنا عايز واحد يحمل أسمي وشغلي وأسم العيلة

00:08:19.466 --> 00:08:23.599
وقصص كتيرة، على فكرة حتى الغرب قبل ال100 سنة
الأخيرة

00:08:23.600 --> 00:08:25.600
كان الغرب بيفكر بنفس الطريقة

00:08:25.600 --> 00:08:29.066
الرجال: أنا عايز أخلف ذكور مش عايز بنات

00:08:29.066 --> 00:08:33.766
لكن طبعًا في بلادنا أكتر وأكتر وفي بلادنا ممكن تلاقي يا
عيني المرأة بتطلق

00:08:33.766 --> 00:08:36.632
وهيّا ملهاش ذنب أصلها ما بتخلفش ولاد

00:08:36.633 --> 00:08:40.133
ومشاكل اجتماعية كبيرة وستات بتتظلم

00:08:40.133 --> 00:08:44.833
لأنها بتخلف بنات مش ولاد والدين والعلم يا ترى

00:08:44.833 --> 00:08:49.333
هيساعدوا في حل الموضوع دا؟ ويا ترى هيقولوا حل عكس
بعضهم؟

00:08:49.333 --> 00:08:52.633
ولا الدين والعلم يقدروا يساعدوا بحل واحد؟

00:08:52.633 --> 00:08:54.299
سؤال مهم أوي نبدأ بيه

00:08:54.300 --> 00:08:57.466
مين هوا المتحكم في نوع الجنين

00:08:57.466 --> 00:08:59.932
إذا كان ذكر ولا أنثى؟

00:08:59.933 --> 00:09:04.199
هل الرجل هو المتحكم في دا ولا المرأة؟

00:09:04.200 --> 00:09:06.300
العلم قال بوضوح

00:09:06.300 --> 00:09:11.366
أن الراجل هو المسؤول عن التحكم في نوع الجنين مش
الست

00:09:11.366 --> 00:09:14.132
متهيألي المعلومة دي مش جديدة عليكو، ناس كتير عارفينها

00:09:14.133 --> 00:09:17.866
إن الراجل بينتج نوعين من الحيوانات المنوية

00:09:17.866 --> 00:09:21.632
حيوان منوي إكس وحيوان منوي واي

00:09:21.633 --> 00:09:25.299
لكن الست بتنتج نوع واحد من البويضات

00:09:25.300 --> 00:09:26.633
إكس

00:09:26.633 --> 00:09:30.299
فإذا نجح الحيوان المنوي إكس

00:09:30.300 --> 00:09:33.866
في تلقيح البويضة إكس يبقى الناتج إيه؟

00:09:33.866 --> 00:09:36.366
إكس إكس بنت

00:09:36.366 --> 00:09:40.966
لكن إذا نجح الحيوان المنوي واي في تلقيح البويضة إكس

00:09:40.966 --> 00:09:46.199
يبقى الناتج إيه؟ إكس واي ذكر، يا سبحان الله على الخلق

00:09:46.200 --> 00:09:50.166
احنا عارفين الكلام دا، بس احنا عرفنا الكلام دا امتى؟

00:09:50.166 --> 00:09:55.166
احنا معرفناش الكلام دا إلا لما عالمين كبار

00:09:55.166 --> 00:09:57.999
نيتي ستيفين وإيدموند ويلسون

00:09:58.000 --> 00:10:02.266
أكتشفوا النظام بتاع الإكس والواي سنة كام؟

00:10:02.266 --> 00:10:05.032
1905

00:10:05.033 --> 00:10:08.666
يعني يعني قبل 1905

00:10:08.666 --> 00:10:13.666
مكنش يقدر العلم يعرف إذا كان مين المسؤول عن تحديد نوع
الجنين

00:10:13.666 --> 00:10:18.099
الراجل ولا الست، الذكر هيكون ولّا أنثى، مين المسؤول؟

00:10:18.100 --> 00:10:22.266
لغاية 1905 العالمين دول قالك: أه نظام أكس واي

00:10:22.266 --> 00:10:24.399
الراجل المسؤول عن تحديد الجنين

00:10:24.400 --> 00:10:26.533
المفاجأة

00:10:26.533 --> 00:10:30.566
المفاجأة أن القرآن قالها بصراحة وبوضوح وبدون ما نلوي

00:10:30.566 --> 00:10:33.566
وبدون ما نفسر بكلام واضح جدّا

00:10:33.566 --> 00:10:36.732
قبل ما العلم يثتبها ب 1400 سنة

00:10:36.733 --> 00:10:38.999
ليه القرآن سبق في الحتة دي بالذات؟

00:10:39.000 --> 00:10:42.666
عشان يحافظ على الأسرة عشان ما تتظلمش المرأة

00:10:42.666 --> 00:10:47.066
أصل القرآن بيدافع عن المرأة جدًا، دا موضوع تاني كبير
مش موضوع حلقتنا

00:10:47.066 --> 00:10:51.399
بس لأ هو في لب حلقتنا، طبعًا ما تظلموش المرأة

00:10:51.400 --> 00:10:53.800
مش المرأة المسؤولة عن تحديد نوع الجنين

00:10:53.800 --> 00:10:56.233
وقبل ما تيجي 1905

00:10:56.233 --> 00:10:59.999
القرآن قال إيه من زمان أوي كدا في الموضوع دوًا؟

00:11:00.000 --> 00:11:01.500
اسمع القرآن بيقول إيه

00:11:01.500 --> 00:11:07.066
يقول الله تبارك وتعالى: وَأَنَّهُ خَلَقَ الزَّوْجَيْنِ الذَّكَرَ وَالْأُنثَى

00:11:07.066 --> 00:11:09.999
مِن نُّطْفَةٍ إِذَا تُمْنَى

00:11:10.000 --> 00:11:12.166
النطفة دي مني الرجل

00:11:12.166 --> 00:11:15.999
النطفة دي مش بتاعت الست، من نطفة دا كلام واضح

00:11:16.000 --> 00:11:19.500
الراجل مش المرأة دا كلام القرآن بوضوح

00:11:19.500 --> 00:11:22.333
مش تفسير يا جماعة أهي واضحة صريحة

00:11:22.333 --> 00:11:26.266
يفهمها أي طالب في إعدادي بيدرس أحياء أو بيولوجي

00:11:26.266 --> 00:11:30.799
دي مش محتاجة تفسير مش محتاجة شرح

00:11:30.800 --> 00:11:33.500
وأنه خلق الزوجين الذكر والأنثى

00:11:33.500 --> 00:11:34.933
ها؟ مين بقى؟

00:11:34.933 --> 00:11:37.566
من نطفة إذا تمنى

00:11:37.566 --> 00:11:41.599
مني الرجل هو المسؤول يعني دا الي قاله القرآن

00:11:41.600 --> 00:11:46.466
الحاجة الحاجة المدهشة يا جماعة أنك هتلاقي فيه مواقع

00:11:46.466 --> 00:11:50.166
الي بتهاجم القرآن الكريم تمسك الآية دي بالذات

00:11:50.166 --> 00:11:54.999
ولأنها زي ما أنتو شايفين واضحة جدًا وأي حد يقدر يفهمها

00:11:55.000 --> 00:11:57.666
وعلى فكرة ومش موجودة في أي كتاب سماوي

00:11:57.666 --> 00:12:01.266
إلا القرآن الكريم فتلاقي حاجة عجيبة أوي

00:12:01.266 --> 00:12:04.432
تلاقي في المواقع دي تلاقيهم معترفين بكدا

00:12:04.433 --> 00:12:07.999
يعني يقوم قايلك: فعلا القرآن هو الكتاب السماوي الوحيد

00:12:08.000 --> 00:12:12.266
الي بيقول: أن الذكر هو المسؤول عن تحديد نوع المولود

00:12:12.266 --> 00:12:14.866
إذا كان ذكر أو أنثى وبعدين يقوموا قايلين إيه؟

00:12:14.866 --> 00:12:17.499
وطبعًا ظلمًا وعدوانًا يعني يقوموا قايلين

00:12:17.500 --> 00:12:19.833
بس القرآن الكريم مش أول من قال كدا

00:12:19.833 --> 00:12:21.999
!!ما أنت لسه قايل أهو ما أنت لسه معترف

00:12:22.000 --> 00:12:25.500
يقلك لأ دا الفراعنة كانوا بيعتقدوا من قبل كدا

00:12:25.500 --> 00:12:28.266
أن الراجل هو المسؤول عن تحديد نوع الجنين

00:12:28.266 --> 00:12:30.932
وطبعًا أنت مش عارف هم بيستندوا لإيه

00:12:30.933 --> 00:12:36.566
وبعضهم يقلك: لأ دا فيه بردية فرعونية مكتوب فيها
بالهيلوجريفي

00:12:36.566 --> 00:12:40.966
بالهيلوجريفي ها خلي بالكوا، قصة أسطورية أن شخص
فرعوني

00:12:40.966 --> 00:12:45.732
بيدعي على المني بتاعه أن الإله يرزقه منه ذكر مش أنثى

00:12:45.733 --> 00:12:50.299
طيب، أولًا متشكرين أن أنتو يعني اعترفتوا بعظمة لسانكو

00:12:50.300 --> 00:12:53.066
أن القرآن هو الكتاب السماوي الوحيد الي قال كدا

00:12:53.066 --> 00:12:57.399
بس معلش يعني علشان أفهم واصدق الأسطورة الفرعونية

00:12:57.400 --> 00:12:59.733
والي احنا عارفين أنها اسطورة فرعونية

00:12:59.733 --> 00:13:02.799
أنتو بتقولوا أنها مكتوبة على بردية بالهيلوجريفي

00:13:02.800 --> 00:13:07.066
فلازم أقلكم أن احنا معرفناش نقرأ هيلوجريفي

00:13:07.066 --> 00:13:13.732
إلا والعالم كله ابتدا يعني يعرف الحضارة الفرعونية

00:13:13.733 --> 00:13:18.633
إلا لما قدر تشابليون أن هو يفك رموز حجر رشيد 1822

00:13:18.633 --> 00:13:22.166
ودا برضو مكنش قبل ما جنود نابليون بونابارتي

00:13:22.166 --> 00:13:25.732
يلاقوا حجر رشيد سنة 1799 في مصر

00:13:25.733 --> 00:13:27.233
أثناء الحملة الفرنسية

00:13:27.233 --> 00:13:31.966
يا جماعة اللغة الهيلوجريفية أنقرضت من قبل 1600 سنة

00:13:31.966 --> 00:13:37.532
ومكنش أي حد يعرف يقرأ هيلوجريفي قبل سنة 1822

00:13:37.533 --> 00:13:39.733
عايزين بقى أكدب التاريخ

00:13:39.733 --> 00:13:43.299
واصدقك أن النبي صلى الله عليه وسلم كان بيعرف يقرأ
هيلوجريفي

00:13:43.300 --> 00:13:46.533
عشان أصدق كلامكو عشان أنتو مش عايزين تصدقوا
القرآن؟

00:13:46.533 --> 00:13:48.866
يا جماعة القرآن قالها قبل العلم

00:13:48.866 --> 00:13:53.299
قالها قبل 1905 لما العلم اكتشف الحكاية دي

00:13:53.300 --> 00:13:55.866
لكن المهم أن العلم اكتشفها

00:13:55.866 --> 00:13:58.866
والمهم أن احنا لما كنا بنقراها بالقرآن ونقول

00:13:58.866 --> 00:14:02.199
وَأَنَّهُ خَلَقَ الزَّوْجَيْنِ الذَّكَرَ وَالْأُنثَى  مِن نُّطْفَةٍ إِذَا تُمْنَى

00:14:02.200 --> 00:14:03.633
كنا بنقول طيب

00:14:03.633 --> 00:14:09.066
لكن دلوقتي بقى العلم والدين زي بعض بالحرف الواحد

00:14:09.066 --> 00:14:14.299
بس أنت ليه مهتم أوي بالحكاية دي؟ أصل المشكلة دي يا
جماعة عملت مشاكل لستات كتير

00:14:14.300 --> 00:14:17.700
أتظلمت فيها كمية ستات عبر التاريخ

00:14:17.700 --> 00:14:21.200
في مستويات اجتماعية مختلفة، من أقل المستويات
الإجتماعية

00:14:21.200 --> 00:14:22.766
لأعلى المستويات الإجتماعية

00:14:22.766 --> 00:14:26.099
لدرجة أن فيه أحد ملوك مصر مراته خلّفتله أربع بنات

00:14:26.100 --> 00:14:29.233
كان عايز يطلقها وكان عايز ولد

00:14:29.233 --> 00:14:33.599
لحد ما عالم قاله على فكرة العلم والدين بيقولوا

00:14:33.600 --> 00:14:37.533
العلم والدين مع بعض بالحرف الواحد أن الراجل هو
المسؤول عن نوع الجنين

00:14:37.533 --> 00:14:41.199
فالراجل الملك خجل وسكت في كل المستويات

00:14:41.200 --> 00:14:43.833
يا جماعة اتفاق العلم والدين

00:14:43.833 --> 00:14:46.399
ده من رحمة ربنا بينا في الحياة

00:14:46.400 --> 00:14:50.433
من رحمة ربنا بالمرأة عشان ميجيش راجل يظلم امرأة

00:14:50.433 --> 00:14:55.699
وعشان ميجيش راجل علشان طمع أنه هو عايز ياخد حاجة

00:14:55.700 --> 00:14:58.433
يقوم مطلق واحدة واتنين وتلاتة

00:14:58.433 --> 00:15:01.933
العلم والدين اتفقوا أن الراجل هو المسؤول

00:15:01.933 --> 00:15:05.299
العلم والدين اتفقوا الرحمة بالمرأة

00:15:05.300 --> 00:15:07.333
وعدم ظلم المرأة

00:15:07.333 --> 00:15:10.299
بالحرف الواحد دي كانت حلقة النهاردة

00:15:10.300 --> 00:15:12.533
اشكركوا جدًا والسلام عليكم ورحمة الله


WEBVTT
Kind: captions
Language: ar

00:00:03.320 --> 00:00:04.520
إيجاد الكسور المتكافئة.

00:00:05.600 --> 00:00:08.480
في الفيديو ده هنتكلم عن الكسور المتكافئة، وإزاي بنوجدها.

00:00:10.040 --> 00:00:14.280
بنسمّي كل كسرين أو أكتر بيعبّروا عن نفس الكمية، بالكسور المتكافئة.

00:00:15.400 --> 00:00:17.440
والكسور المتكافئة بيكون ليها نفس القيمة.

00:00:18.680 --> 00:00:29.880
يعني مثلًا لو مكتبة من تلات رفوف، وعاوزين نعبّر عن الكُتُب الموجودة في رف واحد بس، فهنقول إنها تقريبًا واحد على تلاتة من الكُتُب، أو تِلت الكُتُب.

00:00:31.480 --> 00:00:41.920
فلو مثلًا الدائرة دي بتعبّر عن واحد كامل، أو المكتبة كاملة؛ فهتبقى الكُتُب الموجودة في رف واحد بتمثّل الجزء الملوّن في الدائرة دي.

00:00:43.840 --> 00:00:50.120
يعني لو الدائرة الكاملة هي كل الكُتُب، فبنعبّر عن كُتُب رفّ واحد بإننا نلوّن تِلت الدائرة بس.

00:00:50.120 --> 00:00:55.320
طيب لو بدل ما نقسّم الدائرة لتلات أجزاء قسّمناها لست أجزاء.

00:00:56.120 --> 00:01:00.400
ففي الحالة دي عشان نعبّر عن الكُتُب اللي موجودة في رف واحد، هنلوّن قد إيه من الدائرة؟

00:01:01.480 --> 00:01:10.800
هنلاقي إننا لو لوّنّا جزئين من الست أجزاء، فهيساووا الجزء اللي لوّنّاه من الدائرة الأولى من تلات أجزاء.

00:01:12.440 --> 00:01:23.520
فممكن نقول هنا إن واحد على تلاتة من الدائرة الأولى بتساوي اتنين على ستة من الدائرة التانية؛ لأن الجزء الملوّن في الدائرتين متساوي.

00:01:24.440 --> 00:01:32.240
وفي الحالة دي بنسمّي الكسرين واحد على تلاتة، واتنين على ستة، كسور متكافئة.

00:01:32.240 --> 00:01:41.800
يعني ممكن نعبّر عن الكُتُب اللي موجودة في رف واحد؛ إمّا إنها بواحد على تلاتة من الكُتُب، أو إنها اتنين على ستة من الكُتُب.

00:01:41.800 --> 00:01:44.400
أوجد كسر مكافئ للكسر واحد على اتنين.

00:01:46.000 --> 00:01:53.600
لو قسّمنا مستطيل إلى جزئين متساويين، ولوّنّا جزء منهم، فده كده معبّر عن الكسر واحد على اتنين.

00:01:55.040 --> 00:02:04.520
فلو قسّمنا المستطيل نفسه إلى أربع أجزاء، فمحتاجين نلوّن منهم قد إيه عشان الجزء الملوّن في المستطيل التاني يساوي الجزء الملوّن في المستطيل الأول؟

00:02:05.600 --> 00:02:08.880
هنلاقي إننا محتاجين نلوّن جزئين من الأربع أجزاء.

00:02:09.800 --> 00:02:12.520
يعني ممكن نعبّر عنه بالكسر اتنين على أربعة.

00:02:14.400 --> 00:02:18.480
وده معناه إن واحد على اتنين بيساوي اتنين على أربعة.

00:02:19.320 --> 00:02:23.760
وإن الكسرين واحد على اتنين، واتنين على أربعة، هم كسرين متكافئين.

00:02:26.560 --> 00:02:33.000
نلاحظ إن الكسر واحد على اتنين بيعبّر عن جزء من جزئين متساويين.

00:02:34.240 --> 00:02:40.280
وإن الكسر اتنين على أربعة بيعبّر عن جزئين من أربع أجزاء متساوية.

00:02:40.280 --> 00:02:43.920
أوجد كسر مكافئ للكسر تلاتة على خمسة.

00:02:45.080 --> 00:02:47.320
هنعبّر عن الكسر تلاتة على خمسة بالشكل ده.

00:02:49.640 --> 00:02:56.600
ولو قسّمنا نفس الشكل لعَشر أجزاء بدل خَمس أجزاء، يعني قسّمنا كل جزء من الخمسة إلى جزئين.

00:02:57.480 --> 00:03:03.320
فهنبقى محتاجين نلوّن كام جزء عشان يبقى الجزء الملوّن في الشكل التاني، بيساوي الجزء الملوّن في الشكل الأول؟

00:03:04.120 --> 00:03:10.320
هنلاقي إننا محتاجين نلوّن ست أجزاء، يعني ستة على عشرة من الشكل.

00:03:11.280 --> 00:03:17.480
يعني ممكن نقول إن الكسرين تلاتة على خمسة، وستة على عشرة، هما كسرين متكافئين.

00:03:18.880 --> 00:03:21.640
وإن تلاتة على خمسة بيساوي ستة على عشرة.

00:03:21.640 --> 00:03:25.560
يبقى في الفيديو ده عرفنا يعني إيه كسور متكافئة.

00:03:25.920 --> 00:03:28.960
وهي الكسور اللي بتعبّر عن نفس الكمية، أو ليها نفس القيمة.

00:03:30.440 --> 00:03:33.680
وعرفنا إزاي بنوجدها.


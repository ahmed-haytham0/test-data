WEBVTT
Kind: captions
Language: ar

00:00:10.460 --> 00:00:13.220
عايزين برده نعرف ايه هي الحاجات الأساسية

00:00:13.220 --> 00:00:16.520
اللي بتبقى موجودة على بشرة البيبي اول ما بيتولد

00:00:16.780 --> 00:00:20.900
أكثر حاجة بتبقى ظاهرة جدا ويمكن ساعات بتضايقنا شوية هي الشعر

00:00:21.160 --> 00:00:24.640
بيبقى في شعر صغير بس كتير شوية على جسمه

00:00:24.840 --> 00:00:29.620
وأكثر مناطق ظاهر فيها الشعر ده هي القورة، وعلى كتف البيبي

00:00:29.740 --> 00:00:33.960
على ودنه من فوق وعلى الظهر ويمكن ساعات كمان بيبقى في سوالف

00:00:34.040 --> 00:00:37.140
الشعر ده مش محتاج منك أي تدخل عشان يقع بسرعة

00:00:37.140 --> 00:00:41.880
هو كده كده بيقع لوحده وبياخد حوالي سنة لغاية ما يقع تماماً

00:00:42.280 --> 00:00:44.940
ممكن بعد سنة يفضل منه شوية بس ما تقلقيش

00:00:44.940 --> 00:00:47.420
لإنه ما بيبقاش باين عشان خفيف جداً

00:00:47.740 --> 00:00:52.180
في حاجة كمان بتبقى ظاهرة على بشرة البيبي عايزين نعرف عنها وهي التقشير

00:00:52.180 --> 00:00:55.540
بيبقى في تقشير على بعض المناطق في جسم البيبي

00:00:55.540 --> 00:00:58.120
أهمها القدم وما بين الصوابع

00:00:58.120 --> 00:01:00.580
سواء صوابع الإيدين أو صوابع الرجلين

00:01:00.580 --> 00:01:04.520
وده سببه ان البيبي كان بقاله فترة عايش في مياه جوه بطن مامته

00:01:04.520 --> 00:01:06.900
فا الجلد باش وابتدا يقشر

00:01:06.900 --> 00:01:08.100
طبعا ما تحاوليش خالص

00:01:08.100 --> 00:01:11.260
ان انتي تمسكي جزء من القشر ده وتحاولي تشديه بنفسك

00:01:11.260 --> 00:01:15.100
لإنه ممكن يبقى لسه متصل بجسم البيبي فا يتعور

00:01:15.160 --> 00:01:19.880
آخر حاجة مهم برده ان احنا نعرف عنها في بشرة البيبي هي الحبوب

00:01:20.420 --> 00:01:24.340
بيبقى في حبوب صغيرة جدا ولونها ابيض موجودة بشكل ملحوظ

00:01:24.340 --> 00:01:27.000
على خدوده وعلى مناخيره من قدام

00:01:27.420 --> 00:01:30.800
الحبوب دي برده مش محتاجة منك ان انتي تحطي أي كريم

00:01:30.800 --> 00:01:32.660
او زيوت علشان تروح بسرعة

00:01:32.660 --> 00:01:34.660
هي كده كده بتروح لوحدها

00:01:34.660 --> 00:01:38.720
وبكده نبقى عرفنا أهم الخواص الجسدية اللي البيبي بيتولد بيها

00:01:38.720 --> 00:01:41.700
ما تقلقيش منها خالص دي حاجات كلها طبيعية جداً

00:01:41.700 --> 00:01:45.380
وهتروح لوحدها في خلال وقت قصير إن شاء الله


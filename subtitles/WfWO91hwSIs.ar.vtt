WEBVTT
Kind: captions
Language: ar

00:00:04.160 --> 00:00:06.880
"جوجو" مواطن فى جمهورية طماطمستان

00:00:06.880 --> 00:00:10.240
فى جمهورية طماطمستان الشعب هنا بيقدس الطماطم و مينفعش أبدا ياكلها

00:00:10.280 --> 00:00:12.580
أو حتى يقطعها بالسكينة

00:00:12.580 --> 00:00:16.440
"جوجو" جاله عقد عمل فى دول الخليج و قرر يسافر يعمله قرشين حلوين

00:00:16.500 --> 00:00:19.620
و كانت الصدمة فى أول مرة "جوجو" جاع فيها فى الخليج

00:00:19.620 --> 00:00:23.400
راح مطعم و طلب أكل و طلب مع الأكل سلطة

00:00:23.400 --> 00:00:26.840
و اكتشف ان السلطة فيها طماطم و كمان متقطعة

00:00:26.840 --> 00:00:30.820
"جوجو" اتعصب و اتضايق جدا و سئل نفسه هم ازاى يعملوا كدة فى الطماطم ؟!

00:00:30.820 --> 00:00:35.140
"جوجو" بيعانى من (الإجماع الخاطئ)

00:00:36.120 --> 00:00:41.360
(الإجماع الخاطئ) ببساطة لما نتخيل إن اللى حولينا بيفكروا و يدركوا الأمور زى ما إحنا بنفكر و ندرك

00:00:41.360 --> 00:00:45.740
سنة 1977 علماء النفس جابوا مجموعة من الطلاب الجامعيين

00:00:45.740 --> 00:00:48.600
و طلبوا منهم يتمشوا فى حرم الجامعة و هم بيغنوا أغنية

00:00:48.600 --> 00:00:55.320
و بعد كدة سألوا كل واحد منهم إذا كان يتوقع لو اطلب من حد تانى يعمل كدة هل هيعمل كدة  و لا لا؟

00:00:55.360 --> 00:01:11.240
المفاجأة كانت إن حوالى 62% من اللى وافقوا يعملوا كدة جاوبوا إن اه أى حد تانى هيوافق .. و حوالى 67% من اللى رفضوا يعملوا كدة جاوبوا إن مفيش حد هيرضى يعمل كدة

00:01:11.320 --> 00:01:22.700
ساعات عشان مخنا ميحسش بتوتر و قلق و يظن إن هو لوحدة اللى عندة الأفكار و المعتقدات ديه.و دة ممكن يخلية يشك و يراجع حساباتة و يرجع تانى فى رأية

00:01:22.700 --> 00:01:31.560
فبيدينا زى إنطباع كاذب أن كل اللى حولينا زينا و إن هو دة الطبيعى.وكل دة عشان يتجنب المجهود المبذول فى أى عملية تفكير مرهقة

00:01:31.560 --> 00:01:33.140
مع إن دة مش هو الطبيعى

00:01:33.140 --> 00:01:38.680
مش طبيعى إن عشان جوجو بيقدس الطماطم و مش بياكلها ,يبقى كل الناس لازم تعمل زى جوجو

00:01:38.680 --> 00:01:44.600
مش طبيعى أنك شوفت فيلم و إفتكرت أن دة أحسن فيلم شوفتة فى حياتك يبقى دة بردة رأى الناس التانية

00:01:44.600 --> 00:01:53.560
مش طبيعى إن عشان حضرتك مش عاجبك المرشح الفلانى يبقى مينفعش يعجب حد..أو إن عشان أنتى مش عاجبك لبس صحبتك يبقى مينفعش يعجب حد

00:01:53.560 --> 00:02:00.680
كأننا مينفعش نعيش مع وجهة نظر تانية أو رأى مختلف..أصل ببساطة إحنا ( الصح المطلق)

00:02:01.200 --> 00:02:07.420
(الإجماع الخاطئ) مش بيوقف عند مجرد إعتقادتنا أو أفكارنا لكن بيوصل كمان لدرجة ردود فعلنا و سلوكنا

00:02:07.660 --> 00:02:16.820
"جوجو" لما كان فى المطعم إستغرابه مكنش من مجرد إن إزاى الناس دى بتعمل كدة فى الطماطم , لا دة إزاى الناس التانية ساكتة على كدة؟!

00:02:16.820 --> 00:02:21.820
إزاى الناس شايفية الطماطم بتتقطع و بتتاكل و ساكتة ؟!

00:02:22.420 --> 00:02:28.120
ديه أكيد ناس مغفلة ..ناس جبانة..ناس مدفوع لها أو مش مواطنين شرفاء!!

00:02:28.120 --> 00:02:35.500
كتير أوى بنقع فى فخ (الإجماع الخاطئ) و نحاسب الناس و نتهمهم بأسوأ الصفات لمجرد إختلافهم معانا فى رد فعلهم على نفس الموقف

00:02:35.500 --> 00:02:40.340
من غيرحتى ما نسمع دوافعهم أو حتى ندى لنفسنا فرصة عشان نفكر فى الإختلاف دة

00:02:40.340 --> 00:02:47.600
نفكر إن مش لازم كل الناس  تفكر زينا ..مش لازم رأي غيرى يكون هو نفسه رأيى

00:02:48.400 --> 00:02:57.620
فأخيرا و ليس اخرا..قبل ما توصل لمرحلة إن إزاى فلان أو فلانة مش عباقرة أو علماء ذرة زيي و عارفين الصح

00:02:57.940 --> 00:03:08.060
بعد إذنك افتكر أن فى حاجة اسمها (الإجماع الخاطئ) ممكن تخليك مش شايف غير نفسك و الصح بتاعك و أن دايما رأيك هو الصح و إن الناس كلها بتفكر زيك

00:03:08.120 --> 00:03:11.480
افتكر أن فى نسبية فى الأراء والأفكار

00:03:11.880 --> 00:03:16.220
افتكر أن مش كل الناس بتقدس الطماطم


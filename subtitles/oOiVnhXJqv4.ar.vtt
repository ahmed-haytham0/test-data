WEBVTT
Kind: captions
Language: ar

00:00:00.000 --> 00:00:02.140
أهلا بيكم في أستوديو أسلوب

00:00:02.140 --> 00:00:04.740
عاوزين النجاح يكون أسهل شويتين؟

00:00:04.740 --> 00:00:08.980
الحل ببساطة إن إحنا نخلي خطوات النجاح عبارة عن عادات في حياتنا

00:00:08.980 --> 00:00:11.900
بمعنى…. إن إحنا نبني عادات السعادة و النجاح

00:00:11.900 --> 00:00:13.780
و نهدم كل العادات الفاشلة

00:00:13.780 --> 00:00:17.340
السؤال المهم؟ إزاي بطريقة عملية نقدر نبني عادات جديدة

00:00:17.340 --> 00:00:20.060
تنجحنا في حياتنا وإزاي نقدر نواظب عليها؟

00:00:20.060 --> 00:00:22.920
والإجابة ببساطة هي التكرار

00:00:22.920 --> 00:00:25.400
الإجابة إيه؟ التكرار؟

00:00:25.400 --> 00:00:28.460
إزاي هانقدر نبني عادات جديدة؟… التكرار

00:00:28.460 --> 00:00:31.420
معلش… ممكن تكررلي الجزء ده تاني علشان أنا بنسى بسرعة

00:00:31.420 --> 00:00:35.080
ا ل ت ك ر ا ر

00:00:35.080 --> 00:00:39.940
التكرار… بيعلم الشطار

00:00:39.940 --> 00:00:43.420
هات ورقة وقلم وتعالى نبدأ بست عادات للنجاح

00:00:43.420 --> 00:00:46.240
العادة الأولى اللي لازم نبدأ بيها كل يوم الصبح

00:00:46.240 --> 00:00:48.040
إن إحنا يكون عندنا نوتة صغيرة

00:00:48.040 --> 00:00:51.860
نكتب فيها الحاجات اللي عاوزين نخلصها النهاردة

00:00:51.860 --> 00:00:52.600
زي مثلا

00:00:52.600 --> 00:00:54.280
مادة معينة محتاج تذاكرها النهاردة

00:00:54.280 --> 00:00:55.440
مشوار معين محتاج تروحه

00:00:55.440 --> 00:00:56.920
وراك تمرين رياضة

00:00:56.920 --> 00:00:58.260
تنظيف أوضة في البيت

00:00:58.260 --> 00:00:59.740
تدفع الإيجار

00:00:59.740 --> 00:01:02.760
إكتب كل الحاجات اللي المفروض فعلا تعملها النهاردة

00:01:02.760 --> 00:01:07.140
وكل ما تخلص حاجة منهم طلع النوتة الصغيرة دي من جيبك وأشطب عليها

00:01:07.140 --> 00:01:10.720
ممكن بدل النوتة تستخدم برنامج تودو على موبايلك

00:01:10.720 --> 00:01:13.160
وتخليه يسانكرونايز مع الكمبيوتر

00:01:13.160 --> 00:01:16.000
بس نوتة كفاية أوي وهاتقضي الغرض بنجاح

00:01:16.000 --> 00:01:19.000
تاني عادة من عادات النجاح اللي عاوزين نبنيها

00:01:19.000 --> 00:01:21.780
هى إنك تكتب أسامي الناس المهمة في حياتك

00:01:21.780 --> 00:01:26.940
باباك... مامتك... أخواتك... مراتك... الأستاذ ربنا يخليهولك

00:01:26.940 --> 00:01:29.520
الننوس الصغير… ربنا يحفظة… لولوي

00:01:29.520 --> 00:01:33.580
وتكتب كل واحد فيهم محتاج إيه علشان يكون سعيد

00:01:33.580 --> 00:01:38.560
العادة دي هاتضمنلك أفضل النتائج والتأثير الجميل على حياتك

00:01:38.560 --> 00:01:40.960
وهاتشعر بسعادة كبيرة جدا لما تحققها

00:01:40.960 --> 00:01:45.360
لأنها بتقوي علاقتك الشخصية وكمان المهنية مع الناس المهمة في حياتك

00:01:45.360 --> 00:01:49.400
برضه راجع حلقتنا اللي فاتت علشان يكون عندك فكرة أفضل عن النقطة دي

00:01:49.400 --> 00:01:51.580
ثالث عادة نجاح مهمة

00:01:51.580 --> 00:01:58.420
هي إنك تهتم بالأكل الصحي وتلعب رياضة كل يوم

00:01:58.420 --> 00:02:02.880
حتى لو عشر دقايق… بس… كل يوم… التكرار… ها؟؟

00:02:02.880 --> 00:02:08.740
وكمان تنتهز الفرص اللي ببلاش اللي هاتخليك تلعب رياضة ببلاش

00:02:08.740 --> 00:02:11.360
إطلع على السلم… مش لازم أسانسير

00:02:11.360 --> 00:02:12.480
إنزل على السلم

00:02:12.480 --> 00:02:15.020
اركن عربيتك بعيد عن المكان اللي عاوز تروحه

00:02:15.020 --> 00:02:16.200
وإمشي الباقي… دا لو لقيت ركنة طبعا

00:02:16.200 --> 00:02:20.180
نط من الأتوبيس قبل المكان اللي عاوز توصله … وإتمشى الباقي

00:02:20.180 --> 00:02:24.500
رابع عادة نجاح جميلة… اللي بجد هاتساعدك جدا في تغيير حياتك للأحسن

00:02:24.500 --> 00:02:29.480
إنك تقدر تجبر نفسك على إنك تقوم وتتحرك وتعمل الشغل اللي وراك

00:02:29.480 --> 00:02:32.720
في الوقت اللي القعدة على الفايسبوك طعمها أحلى

00:02:32.720 --> 00:02:37.220
إنك تقدر تجبر نفسك إنك تقفل الفايس بوك وتقوم تذاكر

00:02:37.220 --> 00:02:39.420
إنك تقفل الفايسبوك وتقوم تشتغل

00:02:39.420 --> 00:02:43.000
إنك تقفل الفايسبوك حتى وتنام… المهم تقفله

00:02:43.000 --> 00:02:45.460
سيلف ديسبلين زي ما بيقولوا

00:02:45.460 --> 00:02:49.360
خامس وأهم عادة مهمة علشان سعادتك ونجاحك

00:02:49.360 --> 00:02:52.820
هي إنك تقول الحق والصدق مهما كانت النتائج

00:02:52.820 --> 00:02:56.640
إنت لما بتكذب حتى لو كذبة صغيرة بتبيع كرامتك ببلاش

00:02:56.640 --> 00:02:58.640
وبتبقى إنسان جبان على الفاضي

00:02:58.640 --> 00:03:03.040
وهاتضطر تكذب تاني في المستقبل علشان تغطي كذبتك الأولى

00:03:03.040 --> 00:03:06.100
حياة… يع يع… مش سعيدة

00:03:06.100 --> 00:03:11.020
الصدق هايخلق منك شخصية مميزة وأمينة هاتنال ثقة وإحترام الناس

00:03:11.020 --> 00:03:13.380
وأهم من كده هاتنال إحترام نفسك

00:03:13.380 --> 00:03:14.840
سادس عادة نجاح مهمة

00:03:14.840 --> 00:03:18.100
هي … وإنت بتتكلم مع أي حد تشغل دماغك وتقف لحظة تفكير

00:03:18.100 --> 00:03:20.140
قبل ماتقول أي حاجة جارحة

00:03:20.140 --> 00:03:23.460
أو أي حاجة … ملهاش أي فايدة إنها تتقال

00:03:23.460 --> 00:03:26.800
في الآخر… قولنا إنت … إيه هي عادات النجاح اللي إنت شايفها مهمة

00:03:26.800 --> 00:03:28.360
علشان تنجح في حياتك؟

00:03:28.360 --> 00:03:31.560
قولنا في تعليق على الفيديو… وتابعنا وإعمل سابسكرايب

00:03:31.560 --> 00:03:33.720
علشان تشوف فيديوهاتنا اللي جاية


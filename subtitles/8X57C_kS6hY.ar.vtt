WEBVTT
Kind: captions
Language: ar

00:00:05.600 --> 00:00:07.520
الجنة تحت أقدام الأمهات

00:00:07.540 --> 00:00:10.180
أنا عم بحكي عن أم بتتعرض لضغوطات كتيرة

00:00:10.200 --> 00:00:12.720
منها إنه يكون عندها طفل ذو احتياجات خاصة

00:00:12.760 --> 00:00:15.300
الأم عادة عندها مهمات كتيرة

00:00:15.340 --> 00:00:18.700
الأم عادة عندها ، من الصغر لما يكونوا أطفال

00:00:18.760 --> 00:00:22.200
من حيث النظافة، الطعام

00:00:22.240 --> 00:00:24.100
اللباس، نظافة المنزل

00:00:24.140 --> 00:00:28.260
الطعام إنه تحضر وجبة غذائية لكل العيلة

00:00:28.340 --> 00:00:29.980
الأطفال بيكبروا

00:00:30.020 --> 00:00:31.920
بصيروا في مرحلة بدهم يدرسوا في المدرسة

00:00:31.980 --> 00:00:33.380
كيف بدهم يدرسوا في المدرسة

00:00:33.400 --> 00:00:35.340
تدريسهم، الواجبات المنزلية

00:00:35.380 --> 00:00:37.680
في مرحلة المراهقة كمان مرحلة أخرى

00:00:37.720 --> 00:00:39.220
لتعدهم ليصيروا في الجامعات

00:00:39.300 --> 00:00:41.000
ويصيرو شباب يتحملو مسؤولية

00:00:41.060 --> 00:00:43.100
فهاد عبء كبير على الأم

00:00:43.160 --> 00:00:46.300
بالإضافة لما تكون هي أصلاً امرأة عاملة

00:00:46.360 --> 00:00:47.180
يعني هي بتشتغل

00:00:47.200 --> 00:00:49.960
يعني هي الصبح غير المهام إلي عندها في الأسرة وفي البيت

00:00:50.020 --> 00:00:52.400
عندها شغلها، بدها تكون مركزة في شغلها

00:00:52.440 --> 00:00:54.800
بالإضافة إحنا في المجتمع العربي

00:00:54.920 --> 00:00:57.140
علاقاتنا الاجتماعية، علاقاتنا الأسرية

00:00:57.220 --> 00:01:00.080
قوية، أقوى من بلدان أخرى

00:01:00.180 --> 00:01:01.880
فبتحس هاد فيه أشياء حلوة

00:01:01.980 --> 00:01:03.900
بس بيخلق ضغوطات

00:01:03.960 --> 00:01:06.660
وطبعاً جانب الأصدقاء والعلاقات الاجتماعية

00:01:06.740 --> 00:01:09.740
والزيارات والأعراس والمناسبات

00:01:09.780 --> 00:01:12.580
هلأ كيف لما تكون هاي الأم عندها كل هاي المهمات

00:01:12.620 --> 00:01:14.440
وعندها طفل ذو احتياجات خاصة

00:01:14.460 --> 00:01:16.940
لما بقلكم طفل ذو احتياجات خاصة ماذا نعني؟

00:01:16.980 --> 00:01:18.700
آنا عندي إبني ١٣ سنة

00:01:18.740 --> 00:01:20.940
١٣ سنة أنا لسا بحممه

00:01:21.260 --> 00:01:22.840
لسا بغسله وجهه الصبح

00:01:22.860 --> 00:01:25.120
لسا بدي أفرشله سنانه، لأني بدي أحافظ على سنانه

00:01:25.200 --> 00:01:26.280
عشان ما يتسوسو

00:01:26.380 --> 00:01:27.740
مش زي الأبناء التانيين

00:01:27.780 --> 00:01:29.920
على ٣ - ٤ سنين بتبلش تحمله مسؤولية

00:01:29.960 --> 00:01:33.080
وشوي شوي بتخف وبتبعد، بصير يتحمل مسؤولية حاله

00:01:33.180 --> 00:01:35.080
هاد الطفل أنا بحمله المسؤولية

00:01:35.140 --> 00:01:36.860
بس على قد قدراته

00:01:36.900 --> 00:01:38.900
وعلى قد شو هو بيقدر يتحمل مسؤولية

00:01:38.940 --> 00:01:41.880
يعني مثلاً بدو يدخل على الحمام، sorry، يغسل

00:01:41.900 --> 00:01:44.960
بدو كذا، بس أنا بكون عيني عليه عشان ما يوقع بالحمام

00:01:45.020 --> 00:01:46.560
بس بنفس الوقت بدي أحمله مسؤولية

00:01:46.620 --> 00:01:49.620
إنه ياكل بس بنفس الوقت يعتني بنظافته الشخصية

00:01:49.680 --> 00:01:51.100
إنه ما يوسخ حاله

00:01:51.160 --> 00:01:53.700
وحتى يكون مقبول قدام الناس

00:01:53.720 --> 00:01:55.460
لما نكون بنقعد كعائلة مثلاً

00:01:55.560 --> 00:01:58.180
إنه هو شكلاً كيف قاعد على الطاولة

00:01:58.220 --> 00:01:59.660
بطريقة عارف ياكل

00:01:59.820 --> 00:02:01.380
من غير ما يوسخ حاله

00:02:01.400 --> 00:02:03.640
ويإذي الآخرين بطريقة الأكل

00:02:03.740 --> 00:02:06.100
فهاي مهام كتير الأم بتعملها

00:02:06.180 --> 00:02:10.120
فتخيلو لما الأم بيجي شخص وكمان يكمل عليها الضغوضات

00:02:10.240 --> 00:02:11.380
من ناحية المجتمع

00:02:11.480 --> 00:02:13.180
أو ما يسهلها المهام

00:02:13.440 --> 00:02:16.160
أو إنه تكون جاي إنه يقولولها هاد الولد

00:02:16.260 --> 00:02:18.640
إنتو بتقربو لبعض أو الجينات

00:02:18.680 --> 00:02:22.200
أو شو المشكلة إلي خلقت ولد ذو تحديات خاصة

00:02:22.260 --> 00:02:24.720
هلأ إلي صار صار وما بنقدر نصلحه

00:02:24.860 --> 00:02:27.760
إلي صار ولد إجا وهو عايش وفيه الروح

00:02:27.780 --> 00:02:29.820
وهو موجود معاها وبدها يعيش

00:02:29.860 --> 00:02:31.820
وبدها يقوى قد ما بتقدر تقويه

00:02:31.880 --> 00:02:34.020
فهي ما بتحتاج لهاي الضغوطات

00:02:34.080 --> 00:02:35.780
إحنا نزيدها عليها كمجتمع

00:02:35.880 --> 00:02:38.920
كعيلة، كأصدقاء، كأُسر

00:02:39.060 --> 00:02:44.400
يعني هي يا دوب ملحقة تكون بكامل قواها العقلية

00:02:44.480 --> 00:02:45.880
وكامل قواها الجسدية

00:02:45.920 --> 00:02:47.920
لما إحنا بدنا نحمل أبنائنا بدنا نتحمل

00:02:48.000 --> 00:02:49.040
هاد ضغط نفسي

00:02:49.080 --> 00:02:51.820
ضغط جسدي عليها بتكون مرهقة

00:02:51.900 --> 00:02:53.860
وبدها تعمل هاد التوازن

00:02:53.920 --> 00:02:56.700
بين جميع أبنائها وبين الشغل وزي ما حكينا

00:02:56.800 --> 00:02:58.000
فالله يعينها


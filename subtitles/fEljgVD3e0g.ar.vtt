WEBVTT
Kind: captions
Language: ar

00:00:05.980 --> 00:00:09.440
ليش لازم نعمل تقييم تطوري لطفلنا؟

00:00:09.500 --> 00:00:12.640
هاد أول سؤال بسألوني إياه

00:00:12.680 --> 00:00:16.860
بعد ما أعطيهم نصيحة إنه لازم تعملوا هاد التقييم

00:00:16.920 --> 00:00:19.600
متل ما وقت نروح على محل جديد

00:00:19.680 --> 00:00:22.960
ببعتولنا على google maps الـ location

00:00:22.980 --> 00:00:24.540
لنعرف وين نروح

00:00:24.600 --> 00:00:27.900
بدنا نفس الشي بالنسبة لطفلنا

00:00:27.960 --> 00:00:31.660
نعرف بأي اتجاه لازم نمشي مع طفلنا

00:00:31.740 --> 00:00:35.160
إزا ما عملنا التقييم التطوري

00:00:35.180 --> 00:00:39.900
ما بنقدر نحط خطة علاجية جيدة

00:00:39.920 --> 00:00:43.080
بالنسبة لقدرات طفلنا

00:00:43.220 --> 00:00:46.940
أظن إنه إحدى الأسباب

00:00:47.020 --> 00:00:50.600
إنه ليش الناس بتفكر إنه هاد مش ضروري نعمله

00:00:50.680 --> 00:00:54.200
لإنه بنفكر إنه الطفل وقت يخلق ويربى

00:00:54.260 --> 00:00:57.420
ما ببلش يتعلم إلا ليروح عالمدرسة

00:00:57.440 --> 00:01:01.020
وهاي فكرة خاطئة جداً

00:01:01.100 --> 00:01:04.560
الطفل بأول 3 سنين من حياته

00:01:04.620 --> 00:01:10.120
بتعلم كل المهارات والمفاهيم والإتجاهات اللازمة

00:01:10.180 --> 00:01:14.680
إلي رح يحتاجها لحياته التعليمية

00:01:14.740 --> 00:01:17.020
وحياته كشخص ناضج

00:01:17.060 --> 00:01:22.100
هالأول 3 سنين هي أهم 3 سنين بحياتنا

00:01:22.200 --> 00:01:25.340
البحوثات عن المخ أثبتتها

00:01:25.400 --> 00:01:32.420
البحوثات على التدخل المبكر للأطفال أثبتتها

00:01:32.500 --> 00:01:38.900
فحتى نقدر نحط هالخطة التدريبية المنيحة

00:01:38.920 --> 00:01:45.060
لازم نعمل التقييم التطوري للطفل

00:01:45.200 --> 00:01:48.680
خليني أعطي كم مثال حتى أوضح هالفكرة

00:01:48.740 --> 00:01:51.920
بيجي ولد عالصف الأول

00:01:51.960 --> 00:01:54.740
ما بقدر يقعد على كرسيه

00:01:54.800 --> 00:01:58.680
هاد الولد بنبعته عند معالج وظيفي

00:01:58.740 --> 00:02:04.060
بيطلع إنه عضلات جسمه مو متطورة كفاية

00:02:04.140 --> 00:02:08.860
لتقدر تمسك جسمه ويقعد على الكرسي

00:02:09.000 --> 00:02:12.900
ولد عنده صعوبة في التآزر البصري الحركي

00:02:12.980 --> 00:02:15.780
بصفي عنده مشكلة بالكتابة

00:02:15.800 --> 00:02:18.160
وقت يروح عالمدرسة

00:02:18.200 --> 00:02:24.920
طفل ما قدر يكون علاقة اجتماعية مع إمه

00:02:24.960 --> 00:02:26.540
The first relationship

00:02:26.620 --> 00:02:30.940
أول إشي بالحياة الإجتماعية، العلاقة الإجتماعية

00:02:30.980 --> 00:02:33.680
بينه وبين إمه على عمر الـ6 أشهر

00:02:33.720 --> 00:02:38.460
هاد الطفل رح يصفي عنده مشاكل بالإتصال البصري

00:02:38.480 --> 00:02:44.540
رح يصفي عنده مشاكل بالإتصال مع الآخرين

00:02:44.620 --> 00:02:47.780
وبناء علاقات اجتماعية

00:02:47.860 --> 00:02:54.640
فضروري إنه نعمل التقييم التطوري في البداية

00:02:54.680 --> 00:02:57.120
حتى نعرف وين نقاط القوة

00:02:57.140 --> 00:02:59.280
ونقاط الضعف تبع الولد

00:02:59.340 --> 00:03:00.860
وين الفجوات

00:03:00.940 --> 00:03:03.840
ونقدر نمشي وندرب الطفل

00:03:03.940 --> 00:03:06.220
لنتعدى هاي الفجوات


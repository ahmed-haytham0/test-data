WEBVTT
Kind: captions
Language: ar

00:00:10.480 --> 00:00:13.900
تغيير الحفاضة حاجة أمهات كتير بتشيل همها

00:00:13.900 --> 00:00:17.060
بس لما نعرف نعمل ايه بالظبط في تغيير الحفاضة

00:00:17.060 --> 00:00:20.740
و نغير الحفاضة ازاي، دي حاجة هاتسهل كتير أوي علينا

00:00:21.240 --> 00:00:24.280
علشان كده في الفيديو ده هنعرف كل التفاصيل المهمة

00:00:24.280 --> 00:00:26.980
اللي احنا محتاجين نعرفها عن تغيير الحفاضة

00:00:27.700 --> 00:00:29.640
أول حاجة مهم ان احنا نبقي عارفين

00:00:29.660 --> 00:00:32.040
ان أول سبع أيام من عمر البيبي

00:00:32.040 --> 00:00:35.700
بيحتاج البيبي يغير علي حسب عدد أيام عمره

00:00:36.200 --> 00:00:38.460
يعني أول يوم هيحتاج يغير مره واحده

00:00:38.460 --> 00:00:41.600
ثاني يوم مرتين؛ ثالث يوم ثلاث مرات وهكذا....

00:00:41.680 --> 00:00:43.820
لغاية ما بيتم البيبي 7 أيام

00:00:43.880 --> 00:00:49.660
بيبتدي يحتاج يغير علي الأقل 7 مرات في ال 24 ساعة أو أكثر

00:00:50.180 --> 00:00:53.980
ودي حاجة بتبقي واحدة من العلامات ان البيبي بياكل كويس

00:00:53.980 --> 00:00:56.700
و بالتالي عملية الهضم ماشية بشكل مظبوط

00:00:57.540 --> 00:01:01.720
عايزين نعرف برده بنغير فين للبيبي سواء جوه البيت أو بره البيت

00:01:01.960 --> 00:01:04.780
بالنسبة لجوه البيت يفضل لو فيه إمكانية طبعا

00:01:04.780 --> 00:01:08.380
ان يبقى فيه طاولة اسمها طاولة التغيير

00:01:08.380 --> 00:01:11.500
الترابيزة دي بيبقي عليها سفنجة بالشكل ده

00:01:11.500 --> 00:01:14.020
بتبقى تخينة شوية وعليها مشمع

00:01:14.020 --> 00:01:17.500
فا هتبقى حاجة طرية تقدري تحطي البيبي عليها من غير ماتقلقي

00:01:17.500 --> 00:01:20.400
انه رأسه تتخبط في حاجة ممكن تبقي ناشفة عليه

00:01:20.720 --> 00:01:24.040
و في نفس الوقت لو جه حاجة وقعت علي المشمع ده

00:01:24.040 --> 00:01:26.180
هايبقى سهل ان انتي تنظفيها بسهولة

00:01:26.280 --> 00:01:29.560
وهي بتبقى واخده مستوى ظهرك تقريبا

00:01:29.560 --> 00:01:33.020
فا مش محتاجة توطي في كل مره هتغيري فيها الحفاضة للبيبي

00:01:33.500 --> 00:01:37.300
بالنسبة لبره البيت لازم يبقى فيه في شنطة الحفاضة اللي هاتخرجي بيها

00:01:38.560 --> 00:01:43.180
من البيت مع البيبي حاجة بالشكل ده؛ دي اسمها مشمع التغيير

00:01:43.480 --> 00:01:48.140
المشمع ده برده خلي بالك انه يبقى اكبر حاجة ممكنه تقدري تلاقيها

00:01:48.300 --> 00:01:52.540
علشان تغطي جسم البيبي علي طول حتي لو البيبي بيكبر كل شوية

00:01:52.920 --> 00:01:56.660
و في نفس الوقت تبقى سفنجة تخينة شوية بس مش أوي

00:01:56.660 --> 00:01:58.720
علشان ينفع تطبق بسهولة

00:01:58.720 --> 00:02:00.740
ومتاخدش مكان كبيرجوه شنطة الحفاضة

00:02:01.160 --> 00:02:05.680
ايه الحاجات اللي احنا محتاجينها علشان نبتدي عملية التغيير للبيبي

00:02:05.680 --> 00:02:08.540
أول حاجة طبعا محتاجين الحفاضة

00:02:08.540 --> 00:02:11.340
و في المرة الواحدة بنبقي محتاجين علي الأقل 2

00:02:11.340 --> 00:02:14.860
علشان وارد جدا وده هيحصل كتير في الأول

00:02:14.860 --> 00:02:17.880
ان وانتي خلاص بتقفلي الحفاضة النظيفة

00:02:18.240 --> 00:02:20.560
البيبي هايعمل فيها حاجة مش نظيفة

00:02:20.560 --> 00:02:22.695
وهتبقي محتاجة تغيريها ثاني

00:02:22.700 --> 00:02:25.735
فمينفعش ان انتي تسيبي البيبي وتروحي تجيبي حفاضة ثانية

00:02:25.940 --> 00:02:28.635
تبقي علي طول الحفاضة الثانية النظيفة جنبك

00:02:28.640 --> 00:02:30.880
تغيريها علي طول وخلاص

00:02:31.120 --> 00:02:35.000
محتاجين برده معانا المناديل المبللة أو الwipes

00:02:35.240 --> 00:02:38.720
ودي بتبقى مناديل أو wipes مخصوصة للبيبي

00:02:39.080 --> 00:02:43.420
يعني دائما هتلاقي مكتوب عليها خالية تماما من الكحول

00:02:43.660 --> 00:02:45.480
لو انتي برده عايزه تستعملي المياه

00:02:45.480 --> 00:02:47.620
بس خايفة ان انتي تشيلي البيبي فوق الحوض

00:02:47.920 --> 00:02:50.840
ممكن يتزحلق أو يقع منك أو يتخبط في حاجة

00:02:51.080 --> 00:02:54.880
فا ببساطة تقدري تأخذي المناديل وتبليها بمياه دافئة

00:02:55.020 --> 00:02:59.440
و هي دي اللي تستعمليها في المسح علي منطقة الحفاضة بتاعة البيبي

00:02:59.940 --> 00:03:03.900
هنحتاج معانا برده كريم الوقاية من التسلخات

00:03:03.900 --> 00:03:06.300
او ممكن كمان نستعمل زيت الزيتون

00:03:06.940 --> 00:03:08.580
وأمهات كتير جدا فاكره

00:03:08.580 --> 00:03:11.240
ان احنا محتاجين نستعمل الكريم أو الزيت ده

00:03:11.240 --> 00:03:15.660
في كل مره هانغير فيها الحفاضة ولكن الكلام ده مش صحيح

00:03:16.560 --> 00:03:19.540
بنستعمل الكريم أو الزيت في 3 حالات بس

00:03:19.860 --> 00:03:23.620
أول حاجة: لو لقينا ان فيه أي علامات تسلخات

00:03:23.620 --> 00:03:25.940
علي جلد البيبي في منطقة الحفاضة

00:03:26.400 --> 00:03:29.320
الحاجة الثانية: لو انتي عارفة ان البيبي هايقعد

00:03:29.660 --> 00:03:33.020
فتره أطول من 3 أو 4 ساعات بنفس الحفاضة

00:03:33.380 --> 00:03:36.740
والحالة الثالثة:إذا كان البيبي عنده إسهال

00:03:36.740 --> 00:03:40.660
ودي بتيقى من أكثر الحالات اللي محتاجين نحط فيها الكريم

00:03:40.660 --> 00:03:45.540
في كل مرة نغير فيها الحفاضة لغاية مالإسهال يخلص تماما

00:03:45.740 --> 00:03:47.920
لأنه وقت الإسهال مع الإحتكاك

00:03:47.920 --> 00:03:51.320
ممكن جدا جلد البيبي يحصله تسلخات بسهوله

00:03:51.320 --> 00:03:55.380
فا بنحتاج علي طول طبعا نحط الكريم في كل مره نغير فيها

00:03:55.380 --> 00:03:57.120
لغاية مالإسهال يروح تماما

00:03:57.540 --> 00:03:59.740
دائما قبل ماهتبتدي تغيري للبيبي

00:03:59.740 --> 00:04:04.760
اعملي حسابك انك تتأكدي ان كل حاجة هاتحتاجيها في عملية التغيير

00:04:04.760 --> 00:04:05.860
تبقي مجهزاها جنبك

00:04:06.060 --> 00:04:09.960
علشان ما تسيبيش البيبي في أي وقت من الأوقات وانتي مش معاه

00:04:09.960 --> 00:04:13.920
وتروحي تجيبي حاجة وترجعي ممكن طبعا البيبي يجيله برد

00:04:13.920 --> 00:04:15.180
لأنه مش لابس حاجة من تحت

00:04:15.540 --> 00:04:19.135
وممكن ترجعي تلاقيه وقع من المكان اللي انتي حطاه عليه

00:04:19.360 --> 00:04:21.720
أو عور نفسه بحاجة أو حاجة وقعت عليه

00:04:21.960 --> 00:04:23.740
وده طبعا خطر علي البيبي

00:04:24.120 --> 00:04:27.280
وبكده نبقى عرفنا كل التفاصيل اللي احنا محتاجين نعرفها

00:04:27.280 --> 00:04:29.580
علشان نقدر نبتدي عملية التغيير بسهوله

00:04:29.900 --> 00:04:33.200
في الفيديو اللي جاي هانعرف إزاي نغير الحفاضة


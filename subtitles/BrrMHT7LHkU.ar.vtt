WEBVTT
Kind: captions
Language: ar

00:00:00.000 --> 00:00:03.620
مبدأيا قبل ما ابدأ الرسالة عايز اقول رحم الله كل شهداء الوطن

00:00:03.780 --> 00:00:07.200
وياريت يا جماعة مندخلش الاسلام فى اى حاجة ليها علاقة بالأرهاب

00:00:07.380 --> 00:00:10.480
انت يوم ما مسكت الحكم ياريس ادتنا وعود كتير

00:00:10.660 --> 00:00:14.840
انا فاكر كلام حضرتك كويس لما قولت اسعار السلع الاساسية مش هاتغلى

00:00:15.020 --> 00:00:17.340
وان البلد هاتبقى فى امن وامان تاني

00:00:17.520 --> 00:00:18.980
وان الدولار مش هايغلى

00:00:19.100 --> 00:00:21.280
وان هايبقى فى حرية للتعبير عن الرأي

00:00:21.460 --> 00:00:25.280
وان هايحصل تطوير فى التعليم والصحة والاقتصاد

00:00:25.460 --> 00:00:28.980
دلوقتي يا ريس عدى 3 سنين وانت فى الحكم

00:00:29.160 --> 00:00:33.800
الدولار بدل ما كان ب 6.30 قرش عدى حاجز ال20جنيه

00:00:33.940 --> 00:00:36.160
الاسعار كلها بقت مولعة نار

00:00:36.340 --> 00:00:38.560
كل فترة نلاقي ناس تموت

00:00:38.720 --> 00:00:43.540
شباب..جنود..ظباط..اقباط..مسلمين..نساء..كبار فى السن

00:00:43.720 --> 00:00:48.520
انا خايف الدور الجاي يبقى عليا او على حد من اهلي او صحابي

00:00:48.700 --> 00:00:52.140
دلوقتي السلع الاساسية بقت مش موجودة

00:00:52.320 --> 00:00:58.580
مفيش سكر..مفيش زيت ولو لاقينهام هانلاقيهم بضعف السعر اربع مرات

00:00:58.740 --> 00:01:04.080
التعليم راح لمرحلة ابشع من الدروس الخصوصية اللى كنا بناخدها فى ثانوية عامة

00:01:04.240 --> 00:01:09.000
لطالب فى تالتة ابتدائي لازم ياخد دروس فى كل المواد وإلا هايسقط

00:01:09.140 --> 00:01:12.140
عشان مابقاش فى تدريس اصلا فى المدارس!

00:01:12.320 --> 00:01:17.600
الادوية اللى كانت بتقوي المرضى على مرضهم والمستشفيات بقت اسعارهم مولعة نار

00:01:17.780 --> 00:01:21.880
بس الناس اللى بتتعذب ومعاهمش تمن كشف مستشفى

00:01:22.020 --> 00:01:23.740
ولا تمن شرا دوا

00:01:23.920 --> 00:01:25.180
هايعملو ايه؟

00:01:25.340 --> 00:01:26.100
الاقتصاد؟!

00:01:26.240 --> 00:01:29.620
انا مش شايف اقتصاد من اي ناحية..احنا اصلا معندناش اقتصاد!

00:01:29.760 --> 00:01:32.720
احنا عايشين على دعم الدول الخارجية...والسلف!

00:01:32.880 --> 00:01:34.140
الصناعة؟

00:01:34.300 --> 00:01:36.040
احنا فين اصلا اللى بنصنعه؟!

00:01:36.220 --> 00:01:38.220
احنا بنستورد كل حاجة من برا

00:01:38.220 --> 00:01:39.120
الشوراع؟

00:01:39.280 --> 00:01:40.960
كل يوم حوادث اد كدة!

00:01:41.120 --> 00:01:43.220
عشان مفيش تنفيذ قانون صارم للمرور

00:01:43.400 --> 00:01:45.420
بس فى قانون صارم..
لمنع التظاهر!

00:01:45.580 --> 00:01:48.080
او حجر قول الرأي فى اي شيئ

00:01:48.240 --> 00:01:50.060
او الاعتراض على اي شيئ

00:01:50.240 --> 00:01:53.200
لان مبدأ الاعتراض دلوقتي بقى خيانة للوطن

00:01:53.360 --> 00:01:54.680
وحسابه عسير

00:01:54.740 --> 00:01:55.360
السياحة؟

00:01:55.540 --> 00:01:57.380
اتمسحت من عندنا تقريباً

00:01:57.560 --> 00:01:59.820
بعد ما كان عندنا نسبة سياح كبيرة

00:02:00.000 --> 00:02:02.180
بقينا مش بنعمل اى تشجيع للسياحة

00:02:02.260 --> 00:02:03.380
بل بالعكس!

00:02:03.540 --> 00:02:05.700
احنا بنقرفهم علشان مايجوش البلد تاني

00:02:05.860 --> 00:02:07.420
الباسبور المصري

00:02:07.580 --> 00:02:09.440
بعد ما كان ليه شوية قيمة

00:02:09.620 --> 00:02:12.420
دلوقتي بقينا من دول العالم العاشر!

00:02:12.600 --> 00:02:17.000
منقدرش نسافر اي بلد غير بالعذاب عشان نطلع الفيزا

00:02:17.180 --> 00:02:19.680
ده السودان حتى رفعت عننا الفيزا

00:02:19.840 --> 00:02:21.500
السودان ياريس!

00:02:21.680 --> 00:02:29.760
دلوقتي شاب فضل يدرس واهله طفحوا القوت عشان يخلوه يتخرج من جامعة بعد دراسة اكتر من 14 سنة..

00:02:29.940 --> 00:02:32.300
هايشتغل فى شغلانة بـخمستلاف جنيه

00:02:32.480 --> 00:02:33.800
ده لو لقى شغل اصلا!

00:02:33.980 --> 00:02:37.920
قولي ياريس..الشاب ده امتى هايقدر يشتري شقة لنفسه!؟

00:02:38.100 --> 00:02:40.300
واقل شقة تمنها مليون جنيه!

00:02:40.480 --> 00:02:43.920
قولي ياريس..الشاب ده هايقدر يشتري لنفسه امتى عربية؟!

00:02:44.100 --> 00:02:46.840
واقل عربية تمنها ربع مليون جنيه!

00:02:47.000 --> 00:02:49.780
قولي ياريس..الشاب ده ازاي هايتجوز؟!

00:02:49.940 --> 00:02:51.280
ويجيب عيال يصرف عليهم؟!

00:02:51.440 --> 00:02:55.900
الحياة بقت صعبة جدا ياريس وحالنا يائس يوم بعد التاني

00:02:56.080 --> 00:03:01.460
ومش عايزين على فكرة نقلب البلد! ولا نعمل مظاهرات! ولا نشيلك!

00:03:01.600 --> 00:03:04.360
احنا اصلاً فى حالة فقدان للأمل

00:03:04.540 --> 00:03:08.260
انا ممكن ابقى مش بفهم سياسة..ولا افقه فيها شيئ

00:03:08.440 --> 00:03:16.180
لكن انا بتكلم بلسان شاب بسيط..بيعبر عن رأيه بصورة محترمة عشان مستاء على الحالة اللى وصلت ليها البلد

00:03:16.360 --> 00:03:19.860
طبعاً 100 واحد دلوقتي هايطلع يقولك ان انا اخوان

00:03:20.040 --> 00:03:28.200
فى زهن الناس بقى مبدأ الاعتراض ذات نفسه خيانة...خيانة عظمة للوطن

00:03:28.360 --> 00:03:35.560
ليه اصلا اي طائفة معترضة نحجزها ونعزبها ونصفيها ونخونها؟!

00:03:35.720 --> 00:03:38.080
ليه مانبقاش كلنا ايد واحدة؟

00:03:38.240 --> 00:03:39.840
ليه مانبقاش كلنا ايد واحدة؟

00:03:40.020 --> 00:03:45.620
ويبقى فى حرية!...ويبقى فى اكتر من 100 حزب بيحكم البلد؟

00:03:45.780 --> 00:03:47.620
مش ده اللى احنا اخترناه من الاول؟

00:03:47.800 --> 00:03:49.160
الديموقراطية؟!

00:03:49.320 --> 00:03:51.440
مكناش سيبنا الملك فاروق يمشي بقى!

00:03:51.600 --> 00:03:57.500
انا مليش اي علاقة بأي حزب اخواني او حزب ليبرالي او اى حزب فى البلد

00:03:57.500 --> 00:03:58.860
انا شاب بسيط !

00:03:59.000 --> 00:04:00.440
بحب بلدي !

00:04:00.620 --> 00:04:04.500
شايف بلدي بتنزل للقاع! يوم عن التاني..

00:04:04.640 --> 00:04:05.940
وانا عاجز!

00:04:06.140 --> 00:04:06.820
اخر حاجة..

00:04:06.980 --> 00:04:09.920
هسأل حضرتك سؤال واحد بس ياريس..

00:04:10.080 --> 00:04:12.760
يا ترى انت شايف الكلام ده كله؟

00:04:12.880 --> 00:04:14.760
عشان لو أه..

00:04:14.760 --> 00:04:16.060
تبقى مصيبة!

00:04:16.060 --> 00:04:17.180
شكراً

00:04:17.180 --> 00:04:25.460
تمت الترجمة بواسطة 
#Mahmoud Tito#
www.youtube.com/channel/UC0T8uOFRcvaWjrJEFRiaS_w


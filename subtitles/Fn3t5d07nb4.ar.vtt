WEBVTT
Kind: captions
Language: ar

00:00:10.760 --> 00:00:13.600
التأتأه هي اضطراب في طلاقة الكلام

00:00:13.820 --> 00:00:16.520
بالعاده بكون إلها سمات أو صفات

00:00:16.640 --> 00:00:20.300
منها إعادة بداية الكلمة

00:00:20.440 --> 00:00:22.280
إعادة أول صوت في الكلمة

00:00:22.440 --> 00:00:23.700
إعادة مقطع

00:00:23.800 --> 00:00:27.480
ممكن يكون فيها إطالة لمقطع معين

00:00:27.560 --> 00:00:28.940
أو إطالة لصوت معين

00:00:29.180 --> 00:00:32.320
أو ممكن يكون فيها حبسة كلامية

00:00:32.460 --> 00:00:35.540
إنه مثلا ببدأ الطفل بيحكي بعدين بوقف

00:00:35.660 --> 00:00:37.800
أو بعلق فبنقطع الكلام

00:00:38.120 --> 00:00:42.620
في بعض الأوقات بكون في سلوكيات ثانوية مصاحبة للتأتأة

00:00:42.840 --> 00:00:45.420
بتكون مثلاً شد على عضلات الوجه

00:00:45.560 --> 00:00:47.740
شد على عضلات الشفاه

00:00:47.820 --> 00:00:49.000
ترميش بالعيون

00:00:49.140 --> 00:00:50.600
هز بالرجلين

00:00:50.740 --> 00:00:53.180
بس كتير مهم نتذكر

00:00:53.240 --> 00:00:55.820
إنه الأطفال من عمر سنتين لخمس سنين

00:00:55.920 --> 00:00:59.540
كتير طبيعي إنهم يمرو في مرحلة من التأتأة

00:00:59.660 --> 00:01:03.780
لأنه هاد العمر الي بتكون اللغة في أوج اكتسابها

00:01:03.960 --> 00:01:05.600
احنا الي بنقدر نعمله

00:01:05.680 --> 00:01:08.560
انه في خلال هاي الأعمار من سنتين ل 5 سنين

00:01:08.660 --> 00:01:10.420
إذا كانت التأتأة موجودة

00:01:10.500 --> 00:01:12.720
إنه ما نلفت نظر الطفل لإلها

00:01:12.880 --> 00:01:14.080
وما نعلق عليها كتير

00:01:14.180 --> 00:01:17.580
أو نطلب منه إنه يعيد الكلام
 بشكل ثاني او بشكل أوضح

00:01:17.720 --> 00:01:19.360
لأنه في أغلب الأوقات

00:01:19.500 --> 00:01:22.780
لما يتجاوز الطفل هاي المرحلة
التأتأة بتروح

00:01:22.900 --> 00:01:26.360
هلأ إحنا ممكن نقلق أكتر
أو نلجأ لاخصائي النطق واللغة

00:01:26.540 --> 00:01:28.720
إذا التأتأة ضلت مستمرة

00:01:28.780 --> 00:01:29.700
إذا زادت حدتها

00:01:29.860 --> 00:01:32.760
أو إذا صار الطفل واعي لوجودها أكتر

00:01:32.900 --> 00:01:35.140
وبصير هو بحاول يتهرب من الكلام

00:01:35.260 --> 00:01:38.100
أو يخلق أي طريقه ليتواصل فيها

00:01:38.260 --> 00:01:39.760
عدا عن الكلام

00:01:39.920 --> 00:01:43.000
فوقتها إحنا بنلجأ لاخصائي النطق واللغة

00:01:43.100 --> 00:01:44.120
لعمل الاستشارة

00:01:44.240 --> 00:01:47.340
وهم يدلونا إيش نعمل بموضوع التأتأة


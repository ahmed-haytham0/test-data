WEBVTT
Kind: captions
Language: ar

00:00:05.975 --> 00:00:08.885
بسم الله الرحمن الرحيم أهلا بيكم و حلقة جديدة

00:00:08.885 --> 00:00:10.125
افهم ولادك صح

00:00:10.700 --> 00:00:14.180
في حلقة النهارده بنكلم الآباء و الأمهات

00:00:14.180 --> 00:00:18.220
ازاي يتعاملوا مع ولادهم و بناتهم

00:00:18.220 --> 00:00:19.920
حلقة النهاردة و الحلقة الجاية

00:00:19.920 --> 00:00:22.335
في موضوع شائك جدا

00:00:22.335 --> 00:00:23.335
الصحوبية

00:00:23.580 --> 00:00:26.920
الصحوبية، و بنتكلم هنا على سن المراهقة

00:00:26.920 --> 00:00:31.520
بنتكلم عن سن ١٢ ل ١٦، ١٧

00:00:31.740 --> 00:00:33.580
ليه بنتكلم عن السن ده؟

00:00:33.580 --> 00:00:36.980
لإن بعد كده في تانية و تالتة جامعة الموضوع رايح جواز

00:00:36.980 --> 00:00:41.900
لو هو الولد صح يعني، لكن احنا بنتكلم على صحوبية ثانوي

00:00:42.480 --> 00:00:45.040
بنتكلم على صحوبية اعدادي

00:00:45.040 --> 00:00:51.780
بنتكلم على صحوبية ما قبل الدخول في جدية العلاقة للجواز

00:00:51.780 --> 00:00:55.220
و الحقيقة احنا منقدرش نكلم الولاد مع بعض

00:00:55.220 --> 00:00:58.060
فا الحلقة دي هتكلم الولاد (الذكور)

00:00:58.840 --> 00:01:02.740
و الحلق الجاية، برده الصحوبية، بس هتكون بتكلم البنات

00:01:02.740 --> 00:01:08.020
حلقة النهارده، انت كأب أو أم، تقول ايه لإبنك

00:01:08.500 --> 00:01:09.700
ليه متصاحبش

00:01:09.860 --> 00:01:11.600
ليه الصحوبية مش صح

00:01:12.040 --> 00:01:15.760
و من غير "لأ يعني لأ" انت لازم تقنعه

00:01:16.220 --> 00:01:22.500
و أنا بقترح عليك ان طريقة اقناعنا لولادنا انه ميصاحبش

00:01:22.500 --> 00:01:25.200
لازم تكون طريقة مرتبة

00:01:25.455 --> 00:01:28.655
و منطقية و مقنعة

00:01:28.660 --> 00:01:31.680
وفق الترتيب التالي، زي ما هقولك

00:01:31.680 --> 00:01:32.500
واحد:

00:01:32.840 --> 00:01:36.720
و انت على فكرة ممكن الحلقة دي تفرجها لإبنك

00:01:36.720 --> 00:01:39.480
كل الحلقات الفاتت كنا بنقول دي للآباء و الأمهات

00:01:39.480 --> 00:01:41.900
لكن دي ممكن ابنك يشوفها معاك

00:01:41.900 --> 00:01:44.855
النقطة الأولى اللي حنقولها لولادنا

00:01:44.855 --> 00:01:46.915
و هي نقطة لا بد ان أبدأ بيها

00:01:47.735 --> 00:01:48.795
أنا حاسس بيك

00:01:50.215 --> 00:01:51.725
أنا فاهم احتياجاتك

00:01:52.885 --> 00:01:55.975
أنا عارف احساسك انك شاب

00:01:56.220 --> 00:01:58.500
و عايز تحب و تتحب

00:01:59.280 --> 00:02:00.460
على فكرة يا بني

00:02:00.860 --> 00:02:02.840
الحب من أجمل العواطف في الحياة

00:02:02.980 --> 00:02:05.200
لا بد من هذه البداية و هي حقيقة

00:02:05.200 --> 00:02:07.180
الحب أجمل حاجة في الدنيا

00:02:07.180 --> 00:02:09.120
هو ايه في الدنيا أحلى من علاقة رجل بامرأة

00:02:09.760 --> 00:02:12.140
لما يكون في الاتجاه الصحيح

00:02:12.140 --> 00:02:15.695
لما يكون رايح في جواز لبناء بيت صحيح

00:02:15.695 --> 00:02:16.955
ساعتها والله

00:02:17.555 --> 00:02:18.555
أحلى علاقة في الحياة

00:02:19.160 --> 00:02:21.780
تكون علاقة رجل بامرأة و هي رايحة للجواز

00:02:22.140 --> 00:02:25.140
فا النقطة الأولى اللي انت بتقولهاله

00:02:25.140 --> 00:02:27.780
مش داخل تقوله "الصحوبية غلط"

00:02:28.735 --> 00:02:31.825
انما داخل تقوله "الصحوبية غلط بس خلي بالك،

00:02:32.000 --> 00:02:33.280
الحب حاجة جميلة أوي"

00:02:34.600 --> 00:02:37.445
وجود امرأة في حياتك حاجة جميلة جدا

00:02:37.445 --> 00:02:39.755
و كمان بتقوله "أنا حاسس بيك"

00:02:40.375 --> 00:02:43.125
و حاسس بمشاعرك و احتياجاتك

00:02:43.125 --> 00:02:46.125
لكن، لكن، بعد كل الكلام ده

00:02:46.125 --> 00:02:48.480
لكن التوقيت غلط الصحوبية مش صحيحة

00:02:48.480 --> 00:02:50.820
طيب ليه بٍقى؟ نمرة ٢:

00:02:50.820 --> 00:02:56.640
يا ولاد، يا شباب، مهم أوي انك تقوله النضج بيتغير

00:02:56.640 --> 00:03:00.220
في المدرسة للجامعة ١٨٠ درجة

00:03:00.220 --> 00:03:03.500
هي اللي انت شايفها قدامك دي، مش هي بعد سنة

00:03:03.500 --> 00:03:05.795
لأ البنات بالذات بيتغيروا

00:03:05.795 --> 00:03:07.875
فكرا و جسما و طبيعة

00:03:07.875 --> 00:03:10.935
و فيسيولوجيا بيتغيروا تغيرات مذهلة

00:03:11.025 --> 00:03:14.455
١٨٠ درجة، البنت اللي انت شايفها دي

00:03:14.455 --> 00:03:17.515
دي بعد سنة هتقول دي انا معرفهاش، دي مين هي

00:03:17.515 --> 00:03:19.235
دي اتغيرت تماما

00:03:19.805 --> 00:03:22.155
هتقول مش هي دي اللي انا عرفتها في المدرسة

00:03:22.155 --> 00:03:25.085
مش هي دي اللي انا عرفتها السنة اللي فاتت

00:03:25.085 --> 00:03:29.280
النتيجة انك هتتصرف تصرفات عيال

00:03:29.840 --> 00:03:30.655
ازاي يعني؟

00:03:30.655 --> 00:03:31.655
هتطنشها

00:03:31.960 --> 00:03:35.440
"مش هي دي اللي انا عرفتها" فتبدأ تطنشها

00:03:35.440 --> 00:03:37.300
حرام كسرت قلبها

00:03:37.740 --> 00:03:41.580
والله أسوأ ظلم، اوعوا يا ولاد اوعى تكسر قلب بنت

00:03:41.940 --> 00:03:44.920
اوعى تعمل كده في بنت

00:03:44.920 --> 00:03:48.720
لإن انت ما أدركتش ان النضج بيتغير

00:03:49.480 --> 00:03:50.855
طب البديل ايه؟

00:03:50.855 --> 00:03:53.195
"لأ هتحمل غصب عني" مش هتقدر

00:03:53.200 --> 00:03:55.500
و هي اتغيرت و انت مش قادر تتحملها

00:03:55.500 --> 00:03:57.740
أصل أنا جدع مش عيل

00:03:57.740 --> 00:04:00.540
و بعد شوية هتقول لنفسك أنا مش مضطر ليه هي كانت مراتي

00:04:00.540 --> 00:04:04.480
و بعد شوية برده هتسيبها، يبقى خلي بالك ثاني نقطة

00:04:04.485 --> 00:04:08.680
أول نقطة: الحب حاجة حلوة أوي بس امتى الحب

00:04:09.740 --> 00:04:13.460
أهم حاجة في الحب يا جماعة التوقيت الصحيح

00:04:13.620 --> 00:04:16.380
نمرة ٢ "اللي انت شايفها قدامك دي هتتغير"

00:04:16.645 --> 00:04:17.965
نمرة ٣:

00:04:18.545 --> 00:04:21.845
العلاقة في السن بتاعكوا يا شباب

00:04:21.915 --> 00:04:24.455
مش هتقف عند الحب من غير ما تتطور

00:04:24.845 --> 00:04:25.845
يعني ايه

00:04:26.035 --> 00:04:28.905
مش شرط ان انا بقول انها لازم توصل للحرام الكبير

00:04:28.905 --> 00:04:31.060
مش لازم يكون كده

00:04:31.060 --> 00:04:33.680
لكن هيحصل تطور

00:04:34.700 --> 00:04:37.000
هيحصل انك عايز تقرب منها اكتر

00:04:37.000 --> 00:04:41.920
هيحصل انك عايز تشعر باقتراب اكتر و احتواء اكتر

00:04:42.300 --> 00:04:43.460
خلي بالك هنا

00:04:43.635 --> 00:04:47.015
خلي بالك لو بدأت تدخل كده، غضب النبي (ص)

00:04:47.540 --> 00:04:50.460
غضب النبي؟ النبي يغضب عليا ليه؟

00:04:50.460 --> 00:04:52.900
اصل يا جماعة انتوا متعرفوش القصة

00:04:52.900 --> 00:04:54.780
لما كان في قبيلة جاية تقابل النبي (ص)

00:04:55.000 --> 00:04:59.520
فا شاب من الشباب الصغير في سن ١١ و ١٥

00:04:59.520 --> 00:05:02.600
جاي مع القبيلة فا لقى بنت في المدينة

00:05:02.720 --> 00:05:07.000
بنت معدية في شوارع المدينة، فقرب منها كده و شدها من ايدها

00:05:07.520 --> 00:05:11.380
فكانت النتيجة ان تاني يوم القبيلة رايحة تبايع النبي

00:05:11.760 --> 00:05:12.760
على الإسلام

00:05:12.845 --> 00:05:16.205
فالنبي بايعهم واحد واحد لغاية ما جه دور الولد

00:05:16.700 --> 00:05:21.060
فشد النبي ايده و قال "الا انت لا ابايعك"

00:05:21.560 --> 00:05:23.780
يا نهار أبيض شفت قلبك خاف ازاي

00:05:24.300 --> 00:05:28.580
قال "ألست أنت صاحب جذيبة؟" مش انت اللي شدتها من ايدها امبارح؟

00:05:28.580 --> 00:05:29.740
"لا أبايعك"

00:05:30.940 --> 00:05:34.520
فا الولد بكى، ماكانش مدرك

00:05:35.240 --> 00:05:39.475
فقال "أتوب الى الله يا رسول االه" والله ما هعمل كده تاني

00:05:39.480 --> 00:05:40.540
قال "اذا أبايعك"

00:05:44.000 --> 00:05:45.320
اوعوا تستهونوا بالحاجات دي

00:05:45.320 --> 00:05:49.395
دلوقتي شباب و بنات في بعض الجامعات بيقلدوا الغرب

00:05:49.400 --> 00:05:51.920
بانهم بيقابلوا بعض يقوموا بايسين بعض

00:05:51.920 --> 00:05:54.320
عيب يا ولاد كده حرام

00:05:54.320 --> 00:05:56.940
واحد راح للنبي قال "يا رسول الله قبلت امرأة"

00:05:56.940 --> 00:05:58.600
فالنبي قام مديله وشه الناحية التانية

00:05:59.185 --> 00:06:02.015
فقام لافف للنبي قاله يا رسول الله قبلت امرأة

00:06:02.015 --> 00:06:05.325
قام مديله وشه الناحية التانية، قال "ما أفعل يا رسول الله"

00:06:05.325 --> 00:06:08.325
فنزل قول الله تبارك و تعالى "أقم الصلاة

00:06:08.680 --> 00:06:13.000
طرفي النهار وزلفا من الليل إن الحسنات يذهبن السيئات"

00:06:13.000 --> 00:06:14.360
انت عملت سيئات كبيرة

00:06:15.000 --> 00:06:17.600
متاخدوش الحاجات دي بهزار، تقوله كده

00:06:17.600 --> 00:06:20.340
يبقى ثالث حاجة ليه تغضب النبي (ص)

00:06:21.095 --> 00:06:24.155
يبقى كسرت قلبها لانك هتسيبها لانها اتغيرت

00:06:24.260 --> 00:06:27.040
و كسر قلب بنت، اوعى تكسر قلب بنت

00:06:27.400 --> 00:06:29.000
كسر قلب بنت حرام

00:06:29.260 --> 00:06:32.300
تاني حاجة زعلت النبي لان الموضوع هيتطور

00:06:32.355 --> 00:06:35.705
ثالث حاجة انت كده كده هتسيبها، ليه؟ لان رابع نقطة:

00:06:35.705 --> 00:06:38.925
كام في المية من علاقات المصاحبة بتنتهي بجواز

00:06:39.165 --> 00:06:42.075
اسألوا أي ولد و بنت في تالتة جامعة و رابعة جامعة

00:06:42.075 --> 00:06:45.545
حيقولك واحد في الألف اللي بتنتهي بجواز، واحد في الألف ده كتير

00:06:45.805 --> 00:06:49.185
و العجيب ان الواحد في الألف دول نصهم بينتهي بطلاق

00:06:49.185 --> 00:06:52.095
لإنك حبيت واحدة في الوقت الغير مناسب

00:06:52.565 --> 00:06:55.675
و لما اتنقلتوا للوقت المناسب بقت مش هي دي

00:06:55.680 --> 00:07:00.520
فا علشان كده واحد في الألف اللي بيتجوزوا من علاقات الصحوبية

00:07:00.520 --> 00:07:01.680
نمرة خمسة:

00:07:02.480 --> 00:07:06.900
و انت في الصحوبية بتفكر واحد لواحد، الولد للبنت

00:07:07.100 --> 00:07:11.080
عمرك ما بتفكر في العائلتين علشان كده مبتنتهيش بجواز

00:07:11.080 --> 00:07:14.360
لإنك داخل في الحب جامد و مش واخد بالك

00:07:14.360 --> 00:07:16.855
إن مش واحد بيتجوز واحدة دي عائلة بتتجوز عائلة

00:07:16.860 --> 00:07:20.180
أمها و أبوها، ما أنا بصاحب مفيش داعي لأمها و أبوها

00:07:20.180 --> 00:07:23.760
طب و هو أمه و أبوه، ولا حد شايف الحكاية دي

00:07:23.760 --> 00:07:26.280
تكون النتيجة ايه؟ تلبس

00:07:26.280 --> 00:07:28.680
تلبس في ايه؟ تلبس في خناقة، تلبس في مصيبة

00:07:28.680 --> 00:07:32.840
تلبس انك تقولها لأ ده أهلك طلعوا مينفعوناش فتكسر قلبها تاني

00:07:32.860 --> 00:07:35.395
كسر قلب البنت من أكتر الحاجات اللي بتغضب ربنا

00:07:35.395 --> 00:07:38.285
يا ولاد، كلمة للولاد مهمة أوي

00:07:38.285 --> 00:07:40.280
والله العظيم اللي يلعب بقلب بنت

00:07:41.200 --> 00:07:44.405
و بس علشان يثبت رجولته، ما هو في السن ده كده

00:07:44.405 --> 00:07:47.900
أنا أقدر أصاحب، أنا في بنت تقدر تحبني

00:07:47.900 --> 00:07:49.880
و هو مش في دماغه حاجة خالص غير انه ينبسط

00:07:50.180 --> 00:07:52.920
و الله العظيم غضب من ربنا غضب

00:07:53.200 --> 00:07:55.320
لازم يأذيك في قلبك

00:07:55.560 --> 00:07:57.080
علشان اللي يكسر قلب بنت

00:07:58.060 --> 00:08:00.860
النقطة السادسة:

00:08:02.140 --> 00:08:04.760
في شباب يقولك ايه بقى

00:08:04.760 --> 00:08:09.600
عادي من بنت لبنت يعني متحبكهاش أوي خلينا ننبسط أوي كده

00:08:09.600 --> 00:08:11.860
عمال تقولنا حرام كبير حرام كبير

00:08:11.860 --> 00:08:13.880
حقولك بقى حاجة أكتر من الحرام

00:08:13.880 --> 00:08:16.140
مفيش بركة لما تيجي الجوازة الحلوة يا حلو

00:08:16.580 --> 00:08:19.200
يعني مش انت عامل فتك أوي؟

00:08:19.205 --> 00:08:20.265
ساعة الجواز

00:08:20.605 --> 00:08:23.275
ربنا ميرزقكش ببنت تسعدك

00:08:23.440 --> 00:08:26.000
ليه يعني، عارف ليه؟

00:08:26.000 --> 00:08:28.300
لأنك من كتر ما عديت على بنات

00:08:29.215 --> 00:08:31.715
بقيت مش عارف تتذوق الحاجة الحلوة

00:08:31.715 --> 00:08:34.775
عارفين اللي دخل محل عطور و حط عطر

00:08:34.780 --> 00:08:37.360
شمه و بعدين التاني شمه، و بعدين الثالث شمه

00:08:37.360 --> 00:08:39.440
لما ييجي يحط الرابع يشم حاجة؟ ميشمش حاجة

00:08:39.445 --> 00:08:42.425
ما عدش يعرف يميز البنت الحلوة من البنت الأي كلام

00:08:42.440 --> 00:08:47.820
ميعرفش يختار لأنه بوظ حاسة التذوق عنده

00:08:48.740 --> 00:08:51.220
النقطة السابعة نقطة مهمة أوي

00:08:51.220 --> 00:08:54.380
كل ده احنا بنقول ليه بلاش صحوبية في السن ده

00:08:54.855 --> 00:08:57.665
النقطة السابعة، كنت قاعد مع شاب سعودي

00:08:57.665 --> 00:09:03.800
لطيف جدا دمه خفيف، فا هو بيقوللي "لأ أنا هصاحب يعني هصاحب"

00:09:03.800 --> 00:09:07.340
فا في الآخر قمت خابطه خبطة كده قلتله ايه "طب تخيل لو اختك مصاحبة"

00:09:07.340 --> 00:09:08.340
ترضى؟

00:09:09.080 --> 00:09:11.520
فا طبعا وشه اتغيريعني، قلتله هتعمل ايه؟

00:09:11.520 --> 00:09:13.880
قاللي هعمل ايه؟ ده انا هقطعه، قلت له طب اشمعنى؟

00:09:14.840 --> 00:09:19.300
قال لي "لأ ما أصل أنا أختي غير البنات اللي أنا بصاحبهم"

00:09:19.300 --> 00:09:24.260
قلت له ماشي يعني لو جه صاحب أختك واحد محترم موافق؟

00:09:24.700 --> 00:09:25.700
قال لي لأ طبعا لأ

00:09:26.495 --> 00:09:27.495
قلت له طب اشمعنى؟

00:09:27.780 --> 00:09:32.640
قلت له طب ما تعامل بنات الناس زي ما تحب ان اختك تتعامل

00:09:33.080 --> 00:09:35.705
و بعدين هو خلي بالك كل حاجة في الدنيا سلف و دين

00:09:35.705 --> 00:09:37.260
قال لي يعني ايه سلف و دين؟

00:09:37.260 --> 00:09:41.635
قلتله انت تتصاحب، أختك هتتصاحب و الدنيا هتمشي كده

00:09:41.635 --> 00:09:44.985
ما انت بتنشر حاجة انت عايزها لنفسك و مش عايزها لأختك

00:09:45.035 --> 00:09:47.675
ازاي يعني، مش هيحصل، الدنيا مش كده

00:09:48.320 --> 00:09:51.020
النقطة الثامنة و الأخيرة:

00:09:51.620 --> 00:09:53.360
طب و الحل ايه؟

00:09:54.040 --> 00:09:56.880
الحل تصبر شوية لغاية ما تخش الجامعة

00:09:57.160 --> 00:09:59.120
أو لغاية ما تكون قادر على الجواز

00:09:59.500 --> 00:10:03.620
و تبدأ بقى و انت في الجامعة تعارف زواج مش صحوبية

00:10:03.620 --> 00:10:05.315
في فرق كبير

00:10:05.315 --> 00:10:07.775
ان أنا في ثالثة جامعة بعمل تعارف زواج

00:10:07.775 --> 00:10:10.435
آه مش قادر أتجوزها بكرة، بس احنا ماشيين في الخطوات

00:10:10.435 --> 00:10:13.625
ماشيين في الخطوات تمام و نضجنا و العائلتين عارفين بعض

00:10:13.625 --> 00:10:16.920
و هي مش هتتغير كتير، و مش هنعمل حاجة حرام

00:10:16.920 --> 00:10:21.280
و هنمسك نفسنا من اننا نعمل حاجة حرام أكبر لان احنا ناضجين

00:10:21.280 --> 00:10:23.300
تعارف جواز مبقتش صحوبية

00:10:23.600 --> 00:10:26.040
ليا صديق أختم بقصته

00:10:26.040 --> 00:10:28.500
هو حب بنت أوي و هو في المدرسة

00:10:28.980 --> 00:10:31.200
و هي حبته جدا، مع بعض في الفصل

00:10:31.840 --> 00:10:33.440
بس هما كانوا محترمين

00:10:33.680 --> 00:10:36.660
اتفقوا ان هما مش هيتقابلوا لوحديهم

00:10:36.660 --> 00:10:40.460
ممكن لو الشلة كلها متجمعة الفصل كله متجمع يخرجوا معاهم

00:10:40.460 --> 00:10:43.100
لكن مفيش بقى تليفون بليل ازاي

00:10:43.100 --> 00:10:45.700
مفيش حركات خروج لوحدهم

00:10:45.700 --> 00:10:49.340
مفيش مفيش لكن نذاكر آه في وسط المجموعة

00:10:49.920 --> 00:10:51.100
فضلوا كده يا جماعة

00:10:51.520 --> 00:10:52.720
دخلوا نفس الكلية

00:10:53.500 --> 00:10:56.100
و فضلوا حاميين نفسهم بالطريقة دي

00:10:56.100 --> 00:10:59.000
حاليا هو عنده منها أربع عيال، آه والله

00:11:00.105 --> 00:11:01.245
و من أسعد الأزواج

00:11:01.580 --> 00:11:05.440
لأن هما اتقوا ربنا و هما صغيرين

00:11:05.620 --> 00:11:07.820
فا ربنا أكرمهم و هما كبار

00:11:08.020 --> 00:11:10.760
كلمة أخيرة للآباء لحماية ابنك

00:11:10.760 --> 00:11:14.040
لازم الأب الصديق اللي يستوعب طاقة ابنه

00:11:14.040 --> 00:11:17.140
يلعب معاه رياضة، يخليه يلعب رياضة في السن ده

00:11:17.140 --> 00:11:21.940
علشان يقدر الولد ان هو عنده احتياجات و مش عارف يلبيها

00:11:21.940 --> 00:11:24.620
وديه في الرياضة و خليك أب صديق

00:11:25.145 --> 00:11:28.085
يا رب أكون جاوبت على أسئلة كتيرة

00:11:28.240 --> 00:11:30.420
ليه مصاحبش في السن ده؟

00:11:30.420 --> 00:11:34.900
أشكركم جدا و الحلقة الجاية المصاحبة بس نقول ايه للبنات

00:11:34.980 --> 00:11:38.260
نكمل مع بعض، شكرا و السلام عليكم و رحمة الله


WEBVTT
Kind: captions
Language: ar

1
00:00:00.720 --> 00:00:02.560
إيجاد حجم المنشور الثلاثي.

2
00:00:03.200 --> 00:00:09.160
في الفيديو ده هنفهم إيه هو حجم المنشور الثلاثي، وإزاي نقدر نحسبه.

3
00:00:10.280 --> 00:00:17.160
المنشور الثلاثي مجسّم له طول، وعرض، وارتفاع؛ يعني شكل ثلاثي الأبعاد.

4
00:00:18.120 --> 00:00:19.840
فبالتالي بيكون ليه حجم.

5
00:00:20.960 --> 00:00:27.640
حجم أيّ مجسّم هو مقدار الحيّز الذي يشغله الجسم من الفراغ.

6
00:00:28.080 --> 00:00:28.640
يعني إيه؟

7
00:00:29.520 --> 00:00:34.920
يعني المجسّم ده واخد جزء قدّ إيه من الفراغ اللي بنعيش فيه.

8
00:00:35.880 --> 00:00:38.160
طيّب إزاي نحسب مقدار الحيّز ده؟

9
00:00:38.920 --> 00:00:40.800
عن طريق حساب الحجم.

10
00:00:42.000 --> 00:00:48.560
يبقى إحنا هنحسب حجم المنشور علشان نعرف الحيّز اللي بيشغله قدّ إيه.

11
00:00:49.480 --> 00:00:54.960
وعلشان نحسب الحجم بنستخدم حاجة اسمها وحدات مكعبة.

12
00:00:55.480 --> 00:00:58.000
الوحدات المكعبة بتكون بالشكل ده.

13
00:00:58.760 --> 00:01:02.160
بتكون عبارة عن مكعبات صغيرة بتمثّل وحدة.

14
00:01:02.720 --> 00:01:03.800
وفيه منها أنواع.

15
00:01:04.520 --> 00:01:18.040
الملليمتر مكعب ده بيكون عرضه واحد ملليمتر، وطوله واحد ملليمتر، وارتفاعه واحد ملليمتر.

16
00:01:19.040 --> 00:01:33.560
السنتيمتر مكعب بيكون عرضه واحد سنتيمتر، وطوله واحد سنتيمتر، وارتفاعه واحد سنتيمتر.

17
00:01:34.080 --> 00:01:38.760
هنا دي ملليمتر بتتكتب مم، وسنتيمتر سم.

18
00:01:40.480 --> 00:01:53.120
والنوع التالت متر مكعب، وده بيكون عرضه واحد متر، وطوله واحد متر، وارتفاعه واحد متر.

19
00:01:53.880 --> 00:01:59.720
وفيه وحدات مكعبة أكبر من المتر، وأقل من الملليمتر.

20
00:02:00.600 --> 00:02:08.480
بس الوحدات الشائعة واللي بنستخدمها هي: الملليمتر مكعب، والسنتيمتر مكعب، والمتر مكعب.

21
00:02:08.720 --> 00:02:21.440
ممكن نكتبهم بالشكل ده: ملليمتر مكعب، أو سنتيمتر مكعب، أو متر مكعب.

22
00:02:22.360 --> 00:02:25.200
ودي بنسمّيها وحدات قياس الحجم.

23
00:02:26.280 --> 00:02:30.600
طيّب لو عندنا شكل زيّ المنشور ده، وعاوزين نجيب حجمه.

24
00:02:31.600 --> 00:02:37.280
حجم المنشور هو عدد المكعبات اللي بيساعيها أو اللي بتشغله.

25
00:02:38.040 --> 00:02:50.440
يعني لو ملينا المنشور ده مكعبات وحدة، هنستخدم مثلًا مكعبات السنتيمترية، حجم المنشور هو عدد المكعبات اللي ملِت المنشور.

26
00:02:50.440 --> 00:02:54.600
هنتخيّل إننا عندنا منشور مليان مكعبات.

27
00:02:55.960 --> 00:03:00.960
لو عرفنا عدد المكعبات دي، يبقى إحنا عرفنا حجم المنشور.

28
00:03:02.080 --> 00:03:05.000
فيه طريقتين ممكن نعرف بيهم عدد المكعبات.

29
00:03:06.240 --> 00:03:12.080
أول طريقة هي العدّ، وهي إننا نعدّ كل مكعب بيملا المنشور.

30
00:03:13.280 --> 00:03:18.520
ودي طريقة صعبة جدًّا؛ لأن المنشور فيه عدد كبير جدًّا من المكعبات.

31
00:03:19.680 --> 00:03:24.960
وكمان مش أيّ منشور هيجي لنا هيجي لنا مقسّم لمكعبات ممكن نعدّها.

32
00:03:25.920 --> 00:03:29.960
فهنروح لتاني طريقة وهي استنتاج قانون.

33
00:03:31.120 --> 00:03:37.240
هنستنتج قانون نعرف نحسب منه عدد المكعبات بطريقة سهلة.

34
00:03:38.280 --> 00:03:43.640
أول حاجة هنشوف عدد المكعبات اللي موجودة في قاعدة المنشور.

35
00:03:45.040 --> 00:03:50.800
ده منشور ثلاثي، وممثّلين في القاعدة بتاعته المكعبات اللي بتغطّيها.

36
00:03:51.960 --> 00:04:03.760
لو جِبنا عدد المكعبات اللي في القاعدة دي أو اللي في الشريحة دي، وضربناهم في عدد الصفوف … عدد الصفوف هو أدوار المكعبات.

37
00:04:05.160 --> 00:04:13.600
يعني لو اتخيّلنا إن المنشور اللي كل المكعبات فيه صف، اتنين، تلاتة، أربعة، خمسة.

38
00:04:14.400 --> 00:04:27.560
ستة، سبعة، تمنية، تسعة، عشرة، حداشر، اتناشر، تلتاشر، أربعتاشر، خمستاشر، ستاشر، سبعتاشر.

39
00:04:29.240 --> 00:04:33.840
ولو فرضنا إن القاعدة هنا فيها مية مكعب.

40
00:04:34.840 --> 00:04:48.960
يبقى عدد المكعبات الكلية في المنشور بيساوي … عدد المكعبات اللي في القاعدة مية، في … عدد الصفوف كلها سبعتاشر.

41
00:04:50.360 --> 00:04:57.720
هتساوي ألف وسبعمية وحدة مكعبة.

42
00:05:00.440 --> 00:05:01.800
وده هو حجم المنشور.

43
00:05:02.080 --> 00:05:11.160
المية مكعب اللي في قاعدة المنشور نقدر نعرف عددهم عن طريق حساب مساحة القاعدة.

44
00:05:15.520 --> 00:05:30.440
يعني إحنا القاعدة بتاعتنا هنا على شكل مثلث، لو جِبنا مساحته … لو خدنا المثلث رسمناه برّه وحسبنا مساحته، هينتج عنها عدد المربعات اللي متقسّم ليها المثلث ده.

45
00:05:31.120 --> 00:05:43.440
والمربعات دي هي نفسها عدد المكعبات؛ لأنه كل مربع بيطلع منه مكعب.

46
00:05:43.840 --> 00:05:52.040
والسبعتاشر هي عدد الصفوف اللي قلنا عليها، وهي في نفس الوقت ارتفاع المنشور.

47
00:05:52.800 --> 00:05:59.440
يبقى مساحة القاعدة في ارتفاع المنشور.

48
00:06:01.120 --> 00:06:05.360
من هنا نقدر نستنتج قانون حجم المنشور.

49
00:06:06.000 --> 00:06:32.280
ونقول حجم المنشور الثلاثي يساوي … قاعدة المنشور الثلاثي دايمًا على شكل مثلث، يبقى مساحة القاعدة هنا هتساوي نُصّ، طول القاعدة في الارتفاع.

50
00:06:32.280 --> 00:06:37.680
الارتفاع هنا هو ارتفاع المثلث اللي موجود في القاعدة.

51
00:06:38.960 --> 00:06:44.240
يعني لو المثلث أهو، الخط اللبني ده هو الارتفاع.

52
00:06:45.600 --> 00:06:52.080
وطول القاعدة هي الجزء ده.

53
00:06:53.960 --> 00:07:05.440
في … الارتفاع هنا ارتفاع المنشور، اللي هو الجزء ده.

54
00:07:05.440 --> 00:07:17.720
يبقى إحنا كده لازم نميّز بين الارتفاع بتاع المثلث، والارتفاع بتاع المنشور.

55
00:07:18.840 --> 00:07:22.320
هنشوفها من زاوية تانية علشان نفهمها أكتر.

56
00:07:22.760 --> 00:07:31.480
هنا الجزء المظلّل هو قاعدة المنشور اللي إحنا عاوزين نحسب مساحتها.

57
00:07:34.120 --> 00:07:40.760
آدي طول القاعدة، وهنا نقصد بيها قاعدة المثلث، اللي هو الضلع ده.

58
00:07:42.320 --> 00:07:51.480
وآدي الارتفاع ارتفاع المثلث.

59
00:07:54.120 --> 00:08:03.640
وهنا الجزء ده هو ارتفاع المنشور.

60
00:08:05.480 --> 00:08:08.160
هناخد مثال بسيط كتطبيق على القانون ده.

61
00:08:09.120 --> 00:08:12.080
عندنا منشور وعاوزين نحسب حجمه.

62
00:08:13.800 --> 00:08:18.920
هنكتب القانون: حجم المنشور يساوي مساحة القاعدة في الارتفاع.

63
00:08:19.920 --> 00:08:24.000
القاعدة هنا على شكل مثلث قائم الزاوية.

64
00:08:27.240 --> 00:08:46.560
فهنقول إن مساحة القاعدة تساوي نُصّ في قاعدة المثلث ستة في ارتفاع المثلث تمنية؛ في الارتفاع اللي هو ارتفاع المنشور تسعة.

65
00:08:48.600 --> 00:08:54.560
هتساوي ميتين وستاشر سنتيمتر مكعب.

66
00:08:56.080 --> 00:09:05.360
ده لأن وحدة المساحة بسنتيمتر مربع، والارتفاع سنتيمتر؛ فحاصل ضربهم سنتيمتر مكعب.

67
00:09:07.040 --> 00:09:08.200
وده هو حجم المنشور.

68
00:09:09.560 --> 00:09:18.080
وبكده في الفيديو ده نكون عرفنا إيه هو المنشور الثلاثي، وإزاي نحسب حجمه، ونطبّق على القانون بتاعه.


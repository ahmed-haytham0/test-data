WEBVTT
Kind: captions
Language: ar

00:01:03.790 --> 00:01:05.876
السلام عليكم ورحمة الله وبركاته

00:01:05.901 --> 00:01:10.930
حكيت لكم بالأمس أني سافرت مع جدي
الدمرداش التوني

00:01:11.204 --> 00:01:14.361
سنة ٧٩ يوغوسلافيا

00:01:14.619 --> 00:01:17.439
 لحضور دورة ألعاب البحر المتوسط

00:01:17.533 --> 00:01:20.492
و كان سني وقتها ١٣ سنة

00:01:20.711 --> 00:01:23.383
ففي السفرية دي
الدمرداش التوني ﷲ يرحمه

00:01:23.408 --> 00:01:26.565
حاول يزرع في بعض القيم

00:01:26.597 --> 00:01:29.550
اللي صراحة
هو كان بيتميز بها

00:01:29.822 --> 00:01:31.955
ومن أهم صفات هذا الرجل

00:01:32.025 --> 00:01:37.861
 أنه لم يكن عبداً لأي إنسان  أبداً
و لا لأي شهوة

00:01:38.021 --> 00:01:40.377
 ففتح معايا موضوع السجاير مثلاً

00:01:40.569 --> 00:01:42.369
خلي بالك أنا سني ١٣ سنة

00:01:42.756 --> 00:01:45.290
سألني تفتكر السجاير مضرة في إيه

00:01:45.935 --> 00:01:49.957
 قلت له مضرة للصحة
 بتسبب مرض  السرطان

00:01:50.209 --> 00:01:53.504
قال لي لو دخنت سيجارة واحدة في اليوم
مش هتضر صحتك

00:01:53.551 --> 00:01:56.379
 ده انت لو واقف في شارع رمسيس

00:01:56.473 --> 00:02:00.949
 ربع ساعة بس في الإشارة
كأنك دخنت يعني علبة فيها ٢٠ سيجارة

00:02:01.415 --> 00:02:05.071
 قلت له يمكن علشان بتضر الناس اللي حولي
مش أنا بس

00:02:09.600 --> 00:02:11.686
مش هتضر نفسك ولا هتضر غيرك

00:02:05.247 --> 00:02:09.442
قال لي لو دخنت سيجارة واحدة يوميا
و في الصحراء  في مكان مفتوح

00:02:12.000 --> 00:02:13.600
قلت له اومال مضرة في ايه

00:02:13.926 --> 00:02:17.300
قال لي السجاير مضرة لأنها عادة بتستعبدك

00:02:17.381 --> 00:02:21.084
وده اللي  بيسميه الناس الإدمان

00:02:21.944 --> 00:02:27.324
في اوروبا لأن التدخين ممنوع
احنا يعني بنشوف الكلام ده كل يوم

00:02:27.778 --> 00:02:30.100
ما فيش مبنى مسموح فيه بالتدخين

00:02:30.147 --> 00:02:35.154
 فتجد  في عز البرد و المطر
 الناس خارجة برا المبنى عشان تدخن

00:02:35.280 --> 00:02:38.925
 إذن العادة استعبدتهم و أذلتهم

00:02:39.012 --> 00:02:42.212
 حتة الورقة الملفوفة دي
اللي جواها تبغ

00:02:42.254 --> 00:02:49.674
ذلت بني آدم طول بعرض
و خلته يقوم في البرد و يخرج برا المبنى عشان يدخنها

00:02:49.917 --> 00:02:51.557
جدي الله يرحمه بقى
قال لي

00:02:51.651 --> 00:02:57.971
لا تستسلم لآي عادة تستعبدك
حتى لو كانت عادة غير ضارة

00:02:58.276 --> 00:03:02.552
يعني ما تعودش نفسك على شرب القهوة
كل يوم الصبح أو الشاي

00:03:02.920 --> 00:03:06.709
 اشرب مرة قهوة و مرة شاي و مرة عصير
 و مرة ماتشربش

00:03:07.006 --> 00:03:10.927
ما تتعودش على قراءة الجريدة اليومية في الصباح

00:03:11.412 --> 00:03:13.737
 فإذا حرمت من تلك العادة

00:03:13.987 --> 00:03:14.987
تصبح حر نفسك

00:03:15.175 --> 00:03:16.214
 بعض الناس

00:03:16.292 --> 00:03:19.471
 إذا لم يقرأ الجريدة في الصباح
و يشرب فنجان القهوة

00:03:19.628 --> 00:03:25.067
 لا يستطيع يركز في العمل طول اليوم
و يبقى عصبي كده وقرفان

00:03:25.489 --> 00:03:29.200
pattern لازم الإنسان دايماً يكسر الـ
 يكسر العادة

00:03:29.325 --> 00:03:32.467
 أتذكر أني عدت من الرحلة دي

00:03:32.546 --> 00:03:36.217
و كان أول موضوع تعبير في اللغة الانجليزية
في المدرسة

00:03:36.280 --> 00:03:37.178
عن التدخين

00:03:37.278 --> 00:03:40.697
فكنت سعيد جداً
إني هاكتب هذا المفهوم الجديد

00:03:40.956 --> 00:03:42.518
فكتبت هذا الكلام

00:03:42.823 --> 00:03:46.323
 و ظننت أنه سيعجب يعني يعني
هيعجب المدرّسة

00:03:46.377 --> 00:03:51.785
لأنه فكر جديد و تناول جديد
 لكنها ادتني ٢/١٠

00:03:52.394 --> 00:03:55.869
قلت لها: ليه كده
قالت لي انت كان لازم تكتب موضوع السرطان

00:03:55.908 --> 00:03:59.385
... وتكتب يعني 
تبطل تألّف من دماغك

00:03:59.416 --> 00:04:02.447
الله! ده موضوع تعبير
أومال هألف ايمتى من دماغي

00:04:02.564 --> 00:04:04.865
أومال ألّف من دماع مين يعني
أنا مش فاهم

00:04:04.898 --> 00:04:09.117
طبعاً .... ده كان تأثير جدي عليّ

00:04:09.296 --> 00:04:11.250
الله يرحمه

00:04:11.978 --> 00:04:14.681
أنا قلت لكم قبل كده
أنه كان جايب لي كتابين علشان أقرأهم

00:04:14.767 --> 00:04:18.985
قصتين: قصة عبد ﷲ بن الزبير بن العوام
و اتكلمنا عنها امبارح

00:04:19.220 --> 00:04:25.428
 والقصة الثانية كانت قصة
 أبو ذر الغفاري رضي ﷲ عنه وأرضاه

00:04:25.803 --> 00:04:31.800
 ربما لأن جدي كان ككثير من الناس في هذا العصر
 مؤمن بالمبادئ الاشتراكية

00:04:32.290 --> 00:04:34.852
 اختار لي قصة أبو ذر الغفاري

00:04:35.220 --> 00:04:39.142
أبو ذر هو أحد أوائل الصحابة الذين أسلموا

00:04:39.197 --> 00:04:46.161
لذلك كان يقول أنا كنت ربع الإسلام
 يعني كان رابع أو خامس واحد أسلم

00:04:46.466 --> 00:04:49.021
 النبي ﷺ   قال عنه

00:04:49.130 --> 00:04:57.373
 ”مَا أَظَلَّتْ الْخَضْرَاءُ, وَلَا أَقَلَّتْ الْغَبْرَاءُ
مِنْ ذِي لَهْجَةٍ أَصْدَقَ وأوفى من أبي ذر“

00:04:57.577 --> 00:05:03.219
طبعاً ده ثناء كبير جداً على صدق هذا الصحابي

00:05:03.766 --> 00:05:06.438
 بدون الدخول في تفاصيل قصته

00:05:06.704 --> 00:05:09.337
 لكن أهم مشهد فيها
بالنسبة لي

00:05:09.525 --> 00:05:10.931
وبالنسبة لجدي

00:05:11.111 --> 00:05:17.456
 كان رأي أبو ذر في عدم جواز الادخار
طالما في الأمة جائع واحد

00:05:17.534 --> 00:05:22.393
وعلى فكرة جدي كان مطبق ده
يعني أنا جدي ما كانش يملك قرش

00:05:24.270 --> 00:05:28.762
أبو ذر الغفاري كان يقول انه

00:05:28.910 --> 00:05:31.645
في المال حق أكثر من الزكاة

00:05:32.030 --> 00:05:34.865
 وهذا الحق قد يصل إلى ١٠٠٪

00:05:35.209 --> 00:05:39.318
إذا كان هناك من يحتاج في المجتمع

00:05:39.749 --> 00:05:44.598
قال الكلام ده في الشام
 و أثار ضجة لأن الشام فيها أغنياء وتجار

00:05:44.645 --> 00:05:47.707
وكان والي الشام وقتها
معاوية بن أبي سفيان رضي ﷲ عنه

00:05:47.833 --> 00:05:52.271
فأرسله لسيدنا عثمان بن عفان
 أمير المؤمنين في المدينة

00:05:52.373 --> 00:05:53.459
قال له خلي الرجل ده عندك

00:05:53.544 --> 00:05:54.763
أنا هنا عاملي مشاكل

00:05:54.904 --> 00:05:55.955
 بآرائه دي

00:05:56.104 --> 00:06:03.174
في المدينة أثارت آراؤه لغط  أيضاً و جدل كبير
 لأنه خالف في هذا الكلام آراء كل الصحابة

00:06:03.354 --> 00:06:06.513
كلهم كانوا يروا أن الحق في المال هو الزكاة

00:06:06.678 --> 00:06:14.164
و أن وجود جوعى و فقراء
هو بسبب عدم إخراج البعض لزكاة ماله

00:06:14.269 --> 00:06:17.011
 فالحل لا يكون بإفقار الاغنياء

00:06:17.066 --> 00:06:21.738
 الذين يخرجون زكاة أموالهم و متدينين

00:06:22.129 --> 00:06:25.302
سيدنا عثمان أمره بالخروج من المدينة

00:06:25.459 --> 00:06:30.060
وورد أيضا أنه هو الذي استأذن
 عشان يخرج من المدينة

00:06:30.155 --> 00:06:33.438
 و ذهب ليعيش في منطقة
خارج المدينة اسمها الربذة

00:06:33.517 --> 00:06:37.329
المتمردين اللي جايين المدينة
عشان يقتلوا سيدنا عثمان

00:06:37.392 --> 00:06:39.925
كانوا  جايين من مصر ومن الكوفة و من البصرة

00:06:39.978 --> 00:06:44.063
مروا بالربذة و حاولوا تجنيد أبو ذر معاهم

00:06:44.197 --> 00:06:47.063
ويبقى هو القائد فأبى

00:06:47.239 --> 00:06:53.567
قالوا له بص شوف عثمان عمل فيك إيه و نفاك ازاي
قال لهم:لو نفاني عثمان لليمن لذهبت

00:06:54.021 --> 00:06:57.538
و رفض أنه ينضم للفتنة و رفض انه ينضم للانقلاب

00:06:58.148 --> 00:07:02.069
أنا في الحقيقة أعجبني كلام أبو ذر

00:07:02.328 --> 00:07:09.144
 لأنه كلام يعني مثالي جدا
مادام في الأمة جائع .. لا يجوز ان حد يدخّر

00:07:09.581 --> 00:07:11.604
لكن مازال في قلبي شئ

00:07:11.769 --> 00:07:16.781
لأن الكلام المثالي دوه ... هو كلام مثالي
و الإسلام دين عملي

00:07:16.829 --> 00:07:18.454
الكلام مش عملي خالص

00:07:18.626 --> 00:07:21.024
 فبالرغم من أن الكلام عجبني

00:07:21.079 --> 00:07:25.801
 لكني لم أؤمن به ١٠٠٪
 لأن معارضة جميع الصحابة بهذا الشكل

00:07:25.864 --> 00:07:28.595
 جعلتني متردد في قبول هذا الكلام

00:07:29.118 --> 00:07:37.137
رغم طبعاً وجود حديث شريف صحيح
يؤكد فيه النبي(ص) على صدق أبو ذر

00:07:37.325 --> 00:07:39.473
انه من أصدق الناس

00:07:39.770 --> 00:07:44.973
 فمش قادر أفهم ازاي يعارض الصحابة كلهم

00:07:45.036 --> 00:07:47.636
أبو ذر و هم يعلمون أنه صادق

00:07:47.696 --> 00:07:50.016
بشهادة النبي صلى الله عليه وسلم

00:07:50.204 --> 00:07:53.743
سألت السؤال ده
 لكثيييير من المشايخ و العلماء

00:07:53.821 --> 00:07:58.413
اللي أنا سألتهم يعني ما عرفوش يجاوبوني عليه
ولا عرفوش يردوا عليّ

00:07:58.858 --> 00:08:01.226
 رأيه الفقهي يا جماعة
يقول لك  غلط

00:08:01.383 --> 00:08:03.242
مخالف لكل المدارس الفقهية

00:08:03.355 --> 00:08:05.191
وكل آراء الصحابة

00:08:05.282 --> 00:08:08.071
طب الحديث بيقول ان هو أصدق إنسان

00:08:08.212 --> 00:08:14.760
”مَا أَظَلَّتْ الْخَضْرَاءُ, وَلَا أَقَلَّتْ الْغَبْرَاءُ
مِنْ ذِي لَهْجَةٍ أَصْدَقَ وأوفى من أبي ذر“

00:08:14.927 --> 00:08:17.532
يعني عايزين دليل أكتر من كده إيه

00:08:17.616 --> 00:08:19.311
ان الرجل كلامه صح

00:08:19.498 --> 00:08:24.129
 استمر السؤال في مخي أكثر من ١٥ سنة

00:08:24.435 --> 00:08:27.138
لحد ما بعدها جاوبني شيخ من الاسكندرية

00:08:27.216 --> 00:08:32.056
 اسمه الشيخ ياسين رشدي رحمة ﷲ عليه

00:08:33.440 --> 00:08:36.917
 عرفت أن عنده درس
 في نادي الصيد في القاهرة فذهبت

00:08:37.175 --> 00:08:40.307
  و قبل الدرس رحت سلمت عليه
 و سألته سؤالي

00:08:40.456 --> 00:08:45.466
 يا شيخنا هل رأي أبو ذر في تحريم الادخار
طالما هناك جائع في الأمة

00:08:45.521 --> 00:08:45.880
 صح

00:08:45.935 --> 00:08:46.935
 قال لي: غلط

00:08:48.091 --> 00:08:52.107
قلت له طيب ازاي غلط و النبي ﷺ قال عنه

00:08:52.259 --> 00:08:59.517
 مَا أَظَلَّتْ الْغَبْرَاءُ وَلَا أَقَلَّتْ الْخَضْرَاءُ مِنْ ذِي لَهْجَة
ٍ أَصْدَقَ وأوفى من أبي ذر

00:09:00.129 --> 00:09:01.472
فالشيخ ياسين قال لي

00:09:01.598 --> 00:09:05.449
لو قلت لك سيارتي راكنة خارج سور نادي الصيد

00:09:05.676 --> 00:09:10.370
فأنا صادق حتى لو كان فيه حرامي
 سرقها من ٥ دقايق

00:09:10.855 --> 00:09:14.761
 فانا قلت لك معلومة غير صحيحة و انا صادق

00:09:14.863 --> 00:09:18.589
الصدق ليس أن تقول الحقيقة

00:09:18.996 --> 00:09:24.191
الصدق هو أن تقول ما في قلبك وتؤمن به

00:09:24.606 --> 00:09:26.468
العبرة بقى هنا

00:09:27.110 --> 00:09:32.367
هي أن هناك أسئلة
قد تظل في ذهن الإنسان يبحث لها عن إجابة سنوات

00:09:32.538 --> 00:09:34.738
 بل يمكن طول عمره

00:09:36.331 --> 00:09:40.398
أنا يا جماعة أحياناً لما بجاوب على أسئلة حضراتكم
أو على الشبهات

00:09:40.558 --> 00:09:44.358
لازم تفهموا ان اجاباتي ديه
 ليست هي الإجابات

00:09:44.794 --> 00:09:49.692
 بل هي محاولات للإجابة على بعض الأسئلة

00:09:49.982 --> 00:09:53.139
طب الاجابة الصحيحة هنعرفها ايمتى

00:09:54.022 --> 00:09:55.365
 ﷲ أعلم

00:09:55.546 --> 00:09:58.365
ممكن نعرفها وممكن ما نعرفهاش
نعرفها يوم القيامة

00:09:58.504 --> 00:10:00.622
 أنا شخصيا رايح معايا قايمة أسئلة

00:10:00.903 --> 00:10:06.712
 المهم هو أنك تكون بتحاول توصل للإجابة
باستمرار

00:10:06.775 --> 00:10:10.264
مش مهم الوصول
للإجابة نفسها

00:10:10.772 --> 00:10:12.686
كل واحد

00:10:13.921 --> 00:10:15.061
 الحقيقة

00:10:15.210 --> 00:10:19.699
بيكون مرتبط بمعلم او مدرّس علّمه
و هو صغير

00:10:19.988 --> 00:10:24.566
و انا بصراحة المعلم بتاعي في الصغر
نمرة واحد هو جدي

00:10:24.635 --> 00:10:26.150
أحمد الدمرداش توني

00:10:26.228 --> 00:10:27.737
لكن مفارقة غريبة

00:10:27.932 --> 00:10:30.759
انه يختار لي قصة أبو ذر الغفاري

00:10:31.150 --> 00:10:36.322
اللي اتضح أن رأيه غلط
وهذا لا يقلل من صدقه

00:10:36.659 --> 00:10:39.666
فأنا مع الوقت و التجارب في الحياة
 اكتشفت

00:10:39.737 --> 00:10:43.937
 أن بعض الأشياء اللي تعلمتها من جدي
 كانت غلط

00:10:44.569 --> 00:10:47.280
فيما يخص تاريخ مصر
و ثورة ٥٢

00:10:47.319 --> 00:10:50.663
و بعض الآراء السياسية في بعض الشخصيات
اللي حكمت مصر

00:10:50.804 --> 00:10:56.132
اتضح لي اني جدي كان غلط وعلمني حاجات غلط
لكني متأكد أنه كان صادق

00:10:56.316 --> 00:10:58.379
و كان يظن أنه يعلمني الحقيقة

00:10:58.566 --> 00:11:05.522
 تماما مثل أبي ذر الصادق رضي الله عنه وأرضاه
الذي أخطأ وهو صادق

00:11:05.640 --> 00:11:09.649
و السلام عليكم و أشوفكم بكرة بإذن الله
في ذكرى جديدة و عبرة جديدة

00:11:09.712 --> 00:11:14.112
ولو كنتم بتتفرجوا على الانترنت
 ماتنسوش تعملوا لايك و شير للفيديو

00:11:14.306 --> 00:11:18.934
 لأن ده بينشر الفيديوهات بتاعتنا
و تشتركوا في القناة بالضغط على زر سبسكرايب

00:11:19.036 --> 00:11:19.802
سلام عليكم


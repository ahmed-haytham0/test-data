WEBVTT
Kind: captions
Language: ar

00:00:01.040 --> 00:00:03.300
بسم الله الرحمن الرحيم

00:00:03.820 --> 00:00:07.140
قصة النبي موسى وبني إسرائيل

00:00:07.720 --> 00:00:09.140
سفر الخروج

00:00:09.460 --> 00:00:13.120
الكتاب الثاني في توراة النبي موسى

00:00:13.320 --> 00:00:15.060
الفصل التاسع

00:00:15.480 --> 00:00:17.180
الضربة الخامسة

00:00:17.180 --> 00:00:19.160
هلاك المواشي

00:00:20.320 --> 00:00:22.880
بعدها قال الله لموسى

00:00:22.900 --> 00:00:24.100
يا موسى

00:00:24.120 --> 00:00:26.720
روح لفرعون وبلغه رسالتي

00:00:26.720 --> 00:00:29.080
فراح موسى لفرعون وقال له

00:00:29.080 --> 00:00:31.660
يا فرعون الله بيقول لك

00:00:31.680 --> 00:00:35.920
سيب بني إسرائيل يخرجوا علشان يتعبدوا لي في البرية

00:00:35.920 --> 00:00:38.840
وإن أستكبرت ورفضت تسيبهم يخرجوا

00:00:38.840 --> 00:00:41.695
فإن يد الله حتضرب مواشيك بالوباء

00:00:41.700 --> 00:00:43.360
فتهلك كلها

00:00:43.440 --> 00:00:46.700
لكن الله حيحفظ مواشي بني إسرائيل

00:00:46.700 --> 00:00:49.240
ومش حتهلك ولا راس واحدة منها

00:00:50.020 --> 00:00:52.620
فعمل موسى زي ما قال الله

00:00:52.620 --> 00:00:54.460
لكن قلب فرعون قسى

00:00:54.460 --> 00:00:56.900
ورفض خروج بني إسرائيل

00:00:57.540 --> 00:00:59.415
الضربة السادسة

00:00:59.420 --> 00:01:01.280
الدمامل والبثور

00:01:01.620 --> 00:01:05.060
وبعد كده قال الله لموسى وهارون

00:01:05.100 --> 00:01:07.960
خدوا في ايدكم شوية من رماد الفرن

00:01:07.960 --> 00:01:12.160
وأنت يا موسى ترميها في الهوا لفوق قدام فرعون

00:01:12.160 --> 00:01:15.640
فيتحول الرماد ده تراب على كل أرض مصر

00:01:15.640 --> 00:01:19.220
ويصيب كل الناس والحيوانات بالبثور

00:01:19.680 --> 00:01:22.960
فعمل موسى وهارون زي ما أمرهم الله

00:01:22.960 --> 00:01:26.140
فلمت البثور أجسام الناس والحيوانات

00:01:26.140 --> 00:01:28.440
لكن الله قسى قلب فرعون

00:01:28.440 --> 00:01:30.920
فرفض خروج بني إسرائيل

00:01:31.120 --> 00:01:32.840
الضربة السابعة

00:01:32.840 --> 00:01:34.180
البرد

00:01:34.640 --> 00:01:37.380
بعد كده قال الله لموسى

00:01:37.480 --> 00:01:38.640
يا موسى

00:01:38.640 --> 00:01:42.500
روح لفرعون الصبح وقول له إن الله بيقولك

00:01:42.520 --> 00:01:46.860
سيب بني إسرائيل يخرجوا علشان يتعبدوا لي في البرية

00:01:46.860 --> 00:01:48.180
يا فرعون

00:01:48.180 --> 00:01:52.080
لو كنت عايز كنت أهلكتك من زمان أنت وشعبك

00:01:52.080 --> 00:01:56.080
لكن أنا سيبتك علشان تشوف بعينك آيات قدرتي

00:01:56.080 --> 00:02:00.100
فيعرف كل الناس في الأرض أني أنا هو الله

00:02:00.240 --> 00:02:04.320
لكن علشان أنت أستكبرت ورفضت تخرج شعبي

00:02:04.320 --> 00:02:06.280
بكره في نفس الوقت ده

00:02:06.280 --> 00:02:09.600
حنزل عليكم من السماء ثلج وبرد عظيم

00:02:09.600 --> 00:02:12.900
ماشافتش زيه مصر من يوم نشأتها

00:02:12.920 --> 00:02:16.135
فاجمعوا مواشيكم وكل اللي لكم من الحقول

00:02:16.140 --> 00:02:18.540
وفي مكان آمن أحفظوها

00:02:18.540 --> 00:02:21.780
وكل اللي حيفضل بره من بشر أو حيوانات

00:02:21.780 --> 00:02:23.640
فالبرد حيهلكها

00:02:23.860 --> 00:02:27.240
فخاف ناس من حاشية فرعون من كلام الله

00:02:27.260 --> 00:02:29.480
فجمعوا عبيدهم ومواشيهم

00:02:29.480 --> 00:02:31.920
ودخلوهم في مكان آمن

00:02:31.920 --> 00:02:34.440
أما اللي مصدقوش كلمة الله

00:02:34.440 --> 00:02:37.200
فسابوا عبيدهم ومواشيهم بره

00:02:37.340 --> 00:02:39.100
فقال الله لموسى

00:02:39.100 --> 00:02:40.220
يا موسى

00:02:40.220 --> 00:02:43.540
مد أيدك بعصايتك وللسما أرفعها

00:02:43.540 --> 00:02:47.300
فينزل من السما برد يضرب الناس والحيوانات والنبات

00:02:47.300 --> 00:02:49.040
في أرض مصر كلها

00:02:49.300 --> 00:02:52.640
فمد موسى أيده بعصايته ورفعها للسما

00:02:52.640 --> 00:02:57.060
فنزل من السما رعد وبرد محصلش في مصر قبل كده

00:02:57.060 --> 00:02:59.240
فنزل البرد على الحقول

00:02:59.240 --> 00:03:02.920
فهلك كل اللي فضل بره من البشر والحيوانات

00:03:03.160 --> 00:03:06.040
لكن البرد منزلش على أرض جاسان

00:03:06.040 --> 00:03:07.640
في شرق دلتا النيل

00:03:07.640 --> 00:03:10.380
مكان ما ساكن بني إسرائيل

00:03:10.520 --> 00:03:13.620
فاستدعى فرعون موسى وهارون وقال لهم

00:03:13.620 --> 00:03:15.520
المرة دي أنا أذنبت

00:03:15.520 --> 00:03:18.980
إلهكم على حق وأنا وشعبي غلطانين

00:03:18.980 --> 00:03:22.620
مش قادرين نتحمل البرد والثلج ده أكتر من كده

00:03:22.620 --> 00:03:26.020
فاتوسلوا لإلهكم علشان يرفع عننا البرد

00:03:26.020 --> 00:03:29.740
ممكن تخرجوا من مصر وأنا مش حمنعكم

00:03:30.000 --> 00:03:31.880
فقال موسى لفرعون

00:03:31.880 --> 00:03:36.720
لما أخرج من المدينة حتوسل لله علشان يرفع عنكم البرد

00:03:36.740 --> 00:03:40.140
علشان تعرف أن الأرض ملك لله

00:03:40.140 --> 00:03:45.220
لكن أنا عارف أنه لا أنت ولا حاشيتك بتخافوا فعلاً من ربنا

00:03:45.680 --> 00:03:48.680
فخرج موسى وهارون من عند فرعون

00:03:48.680 --> 00:03:50.920
وأستجاب الله لدعاء موسى

00:03:50.920 --> 00:03:53.620
ورفع ضربة البرد عن أرض مصر

00:03:53.620 --> 00:03:56.360
لكن فرعون لما زال عنه البلاء

00:03:56.360 --> 00:03:58.660
قسى قلبه زي ما قال الله

00:03:58.660 --> 00:04:01.020
ورفض خروج بني إسرائيل


WEBVTT
Kind: captions
Language: ar

00:01:03.451 --> 00:01:06.459
السلام عليكم ورحمة الله وبركاته

00:01:07.101 --> 00:01:09.944
حكيت لكم قبل كده إني لما كنت عايش في أمريكا

00:01:09.969 --> 00:01:13.085
كنت برسل رسايل للجامعات والكنايس

00:01:13.082 --> 00:01:15.379
أعرض عليهم إني أشرح الإسلام

00:01:15.441 --> 00:01:17.527
لطلابهم وللجمهور بتاعهم

00:01:18.089 --> 00:01:21.332
فتحدد يوم 17 سبتمبر 2001

00:01:21.357 --> 00:01:23.207
لإلقاء محاضرة عن الإسلام

00:01:23.378 --> 00:01:25.339
 في احدى جامعات واشنطن

00:01:26.089 --> 00:01:29.144
وغالباً أنا فاكر
كانت جامعة جورج واشنطن

00:01:29.402 --> 00:01:32.667
وكان المفروض إن المحاضرة تكون لعدد قليل

00:01:32.826 --> 00:01:37.842
حوالي عشرين طالب مش أكتر من كده
بيدرسوا كورس عن الأديان

00:01:37.938 --> 00:01:42.008
فحصلت أحداث 11 سبتمبر

00:01:42.522 --> 00:01:46.155
فأصبح إن المحاضرة بتاعتي
بقت بعد أقل من أسبوع

00:01:46.194 --> 00:01:47.147
من الأحداث

00:01:47.377 --> 00:01:49.393
يعني بالزبط بعد خمس أيام

00:01:49.902 --> 00:01:53.340
عدد الطلاب والأساتذة اللي طلبوا يحضروا

00:01:53.686 --> 00:01:59.811
اضطر الجامعة لتغيير القاعة
من قاعة محاضرات صغيرة إلى قاعة كبيرة جداً

00:01:59.944 --> 00:02:02.225
تسع مئات الناس

00:02:03.061 --> 00:02:08.446
وهناك أكثر من عامل طبعاً
عاملين علي ضغط نفسي في الموضوع ده

00:02:08.471 --> 00:02:10.752
اولاً أنا كنت جديد تماما

00:02:10.796 --> 00:02:13.507
في الوقت ده
يعني في دعوة غير المسلمين

00:02:13.561 --> 00:02:16.343
كنت يعني في أول خطواتي
يعني على الطريق

00:02:16.975 --> 00:02:19.225
وما عنديش خبرة كبيرة في المجال ده خالص

00:02:19.759 --> 00:02:25.017
ثانيا دي كانت أول محاضرة بعد 11 سبتمبر
عموماً في أمريكا

00:02:25.564 --> 00:02:26.861
عن الإسلام

00:02:27.089 --> 00:02:27.917
ثالثا

00:02:27.989 --> 00:02:30.549
عدد كبير من الجمهور حاضر

00:02:30.574 --> 00:02:32.362
وأنا مش متعود على كده

00:02:32.485 --> 00:02:36.414
لإن حتى هذا الوقت أنا كنت بكلّم
أعداد قليلة أوي من الناس

00:02:36.822 --> 00:02:39.314
رابعاً أنا مهاجر
ولسه جديد

00:02:39.339 --> 00:02:41.596
وعايز أربي عيالي
وعايزين ناكل عيش

00:02:41.748 --> 00:02:45.113
وده يتعارض ... يعني
مع.. قولة الحق

00:02:45.152 --> 00:02:47.668
في الوقت ده غالباً

00:02:47.722 --> 00:02:49.715
اللي هـ يصرّ
على قولة الحق

00:02:49.816 --> 00:02:51.043
قد يصيبه ضرر

00:02:51.542 --> 00:02:54.979
فقلت ايه
أسلم حاجة وعشان مصلحة الإسلام

00:02:55.073 --> 00:02:56.292
ومصلحتي برضو

00:02:56.423 --> 00:02:58.642
أشوف حد تاني يلقي المحاضرة

00:02:58.696 --> 00:03:00.517
يكون عنده خبرة أكتر مني

00:03:00.564 --> 00:03:02.884
يكون مواطن أمريكي
عنده جنسية

00:03:03.009 --> 00:03:05.158
بحيث ممكن تحميه بعض الشيء

00:03:05.280 --> 00:03:07.178
لكن أنا وضعي ضعيف

00:03:07.350 --> 00:03:08.569
وكده في الوقت ده

00:03:08.594 --> 00:03:10.514
فكلمت المشايخ اللي في المنطقة

00:03:10.858 --> 00:03:14.029
وما حدش وافق يروح بدل مني خالص

00:03:14.528 --> 00:03:18.692
اللهجة في الإعلام
كانت بتسخن كل يوم .. كل ساعة

00:03:18.973 --> 00:03:22.738
وكان الهجوم بدأ علينا
يبقى عنيف جداً

00:03:23.271 --> 00:03:26.973
اللي كان يجلس في الوقت ده
أمام أي قناة في التلفزيون

00:03:27.138 --> 00:03:30.716
كان يشاهد اللقطة بتاعت
طالبان في أفغانستان

00:03:30.791 --> 00:03:33.736
وهم بيطلقوا النار على المرأة
في ملعب الكورة

00:03:33.791 --> 00:03:36.463
من 3 ل 4 مرات في كل ساعة

00:03:36.861 --> 00:03:38.830
قبل البرنامج بيشوفوا اللقطة دي

00:03:38.855 --> 00:03:40.619
بعد البرنامج بيشوفوا اللقطة دي

00:03:40.644 --> 00:03:42.134
في الفاصل بيشوفوا اللقطة

00:03:42.228 --> 00:03:43.931
بعد الفاصل
قبل الفاصل

00:03:44.032 --> 00:03:46.305
كان بدأ شحن للناس

00:03:46.431 --> 00:03:49.298
وشحن للشارع ضد المسلمين

00:03:49.657 --> 00:03:50.399
المهم

00:03:50.506 --> 00:03:53.827
كل اللي اتصلت بيهم
عشان يروحوا هم يتكلموا بدالي

00:03:53.897 --> 00:03:54.655
رفضوا

00:03:55.159 --> 00:03:56.730
وكان أمامي اختيارين

00:03:56.870 --> 00:04:00.253
إما أني أعتذر
و... ألغي

00:04:00.285 --> 00:04:02.597
الـ .. الـ ...
المحاضرة ديه

00:04:02.918 --> 00:04:05.856
وإما أني أروح وأمري لله

00:04:06.585 --> 00:04:08.624
والحقيقة اللي شجعني

00:04:08.820 --> 00:04:09.343
إني أروح

00:04:09.368 --> 00:04:11.484
هو حديث النبي عليه الصلاة والسلام

00:04:11.646 --> 00:04:16.388
خير الشهداء حمزة
ورحل قام إلى سلطان جائر

00:04:16.428 --> 00:04:18.639
فأمره ونهاه ... فقتله

00:04:18.975 --> 00:04:20.740
فقلت خلاص
 إذن  كلمة الحق

00:04:20.876 --> 00:04:23.087
حتنفع ولن تضر بإذن الله

00:04:23.112 --> 00:04:25.103
حتى لو أدت إلى قتل الإنسان

00:04:25.128 --> 00:04:26.259
ايه يعني
حروح

00:04:26.340 --> 00:04:29.848
فتوكلت على الله
ودخلت القاعة يومها

00:04:30.208 --> 00:04:32.215
وفوجئت بالعدد الضخم

00:04:32.786 --> 00:04:35.036
قلت أنا ايه اللي عملته في نفسي ده

00:04:35.226 --> 00:04:38.851
وبعدين عرفت إني لو دخلت في الدوامة بتاعت الخوف

00:04:39.043 --> 00:04:40.692
والـ والـ
والقلق

00:04:40.887 --> 00:04:41.848
سأفشل

00:04:41.960 --> 00:04:45.522
فبدأت أكلم نفسي كده وأقول
إن أنت دورك إنك تدي المحاضرة وخلاص

00:04:45.689 --> 00:04:49.845
محاضرة قدام خمس أنفار
زي محاضرة قدام خمسمية .. تفرق ايه يعني

00:04:49.921 --> 00:04:53.452
اعتبر يا خي نفسك مغمض عينيك
وانت بتدي المحاضرة

00:04:53.574 --> 00:04:55.066
هيفرق معاك ايه العدد اللي قدامك

00:04:55.091 --> 00:04:57.144
يالله يالله
وشجعت نفسي

00:04:57.389 --> 00:04:59.155
وبدأت أول محاضرة

00:05:00.238 --> 00:05:02.636
إول دقيقة كنت بتفادى النظر للجمهور

00:05:02.730 --> 00:05:05.308
لغاية ما ربنا ثبتني وثبت قلبي

00:05:05.463 --> 00:05:09.704
والحمد لله
ادديت محاضرة ... عامة عن الإسلام

00:05:09.928 --> 00:05:13.318
اديت ... شرحت
أقسام الإيمان الستة

00:05:13.343 --> 00:05:15.623
شرحت أركان الإسلام الخمسة

00:05:15.903 --> 00:05:18.512
ثم شرحت وضع المرأة في الإسلام

00:05:18.630 --> 00:05:20.872
ثم شرحت مفهوم الجهاد

00:05:21.146 --> 00:05:24.200
ووصلت معاهم إلى أن الجهاد ليس هو الإرهاب

00:05:24.435 --> 00:05:26.732
بل هو الحرب على الإرهاب

00:05:27.509 --> 00:05:30.642
بعد ما خلصت... قلت
أي سؤال

00:05:30.995 --> 00:05:33.948
فإذا بأول سؤال يسأل في المحاضرة

00:05:34.134 --> 00:05:37.970
بل أول سؤال يسأل للمسلمين
بعد 11 سبتمبر

00:05:38.236 --> 00:05:40.775
تخيلوا ما هو هذا السؤال

00:05:41.046 --> 00:05:43.226
Why do you hate us?

00:05:43.773 --> 00:05:46.093
ليه بتكرهونا

00:05:46.860 --> 00:05:49.898
مسكت كوباية المي اللي قدامي

00:05:49.923 --> 00:05:52.321
وبدأت أشرب بالراحة

00:05:53.060 --> 00:05:55.802
عشان أفكر أنا هجاوب ازاي

00:05:55.981 --> 00:05:57.677
كان قدامي اختيارات

00:05:57.927 --> 00:06:03.098
إما أجيب إجابة
تريح اللي قدامي وتريحني وتروح بسلام

00:06:03.139 --> 00:06:06.624
وإما أجيب إجابة تفيد الناس

00:06:06.850 --> 00:06:10.139
وتفيد الناس اللي جت
احترمتني وجت تحضرني

00:06:10.408 --> 00:06:13.861
وتحرك جواهم الضمير
خاصة بعد الأحداث

00:06:14.861 --> 00:06:19.025
فقلتله
لماذا تكرهوننا؟

00:06:19.166 --> 00:06:20.517
سؤال رائع

00:06:20.763 --> 00:06:25.060
أعتقد إن هو ده السؤال
اللي كان يجب كل أمريكي يسأله لنفسه

00:06:25.298 --> 00:06:29.094
لماذا تنمو مشاعر العداء والكراهية

00:06:29.156 --> 00:06:31.875
لأمريكا والأمريكان في العالم

00:06:32.773 --> 00:06:34.172
سؤال ممتاز

00:06:34.555 --> 00:06:37.609
بس للأمانة
أنا ما اعرفش الإجابة

00:06:38.008 --> 00:06:39.836
ما اعرفش الإجابة على هذا السؤال

00:06:40.263 --> 00:06:44.270
لإن ده سؤال يحتاج إلى علماء نفس
وعلوم إنسانية للإجابة عليه

00:06:44.323 --> 00:06:46.988
فاللي أنا هأعمله
إني أنا هأفكر معاكم

00:06:47.105 --> 00:06:50.284
ونحاول مع بعض نوصل للإجابة

00:06:50.907 --> 00:06:53.275
أولاً من الذي يكره الأمريكان

00:06:53.564 --> 00:06:55.673
! المسلمين
! ققط

00:06:56.085 --> 00:06:59.826
هل كأمريكي
حد فيكم يقدر يمشي في شوراع فنزويلا

00:06:59.991 --> 00:07:02.342
وهو لابس تي شيرت مكتوب عليه
أنا أمريكي

00:07:02.938 --> 00:07:05.149
يقدر حد فيكم يمشي في شوراع بنما

00:07:05.297 --> 00:07:07.836
ودي دول أمريكية
من دول أمريكا اللاتينية

00:07:07.906 --> 00:07:09.274
ودول مسيحية

00:07:09.842 --> 00:07:14.007
إذن فعلاً
مشاعر العداء والكراهية لأمريكا والأمريكان

00:07:14.179 --> 00:07:17.742
تنمو حول العالم وليست قاصرة على دول بعينها

00:07:17.835 --> 00:07:19.875
إسلامية أو غير إسلامية

00:07:20.724 --> 00:07:23.466
لماذا ... ليه

00:07:23.662 --> 00:07:27.060
ليه الناس بتكره أمريكا والأمريكان

00:07:27.449 --> 00:07:31.800
هل لإن أمريكا بلد جميل ومتقدم وحضاري

00:07:31.984 --> 00:07:35.828
فالدول الفقيرة والشعوب المتخلفة
بتحسدكم

00:07:35.983 --> 00:07:38.748
زي ما بتقروا في الجرايد اليومين دول
وبيقولوكم

00:07:38.842 --> 00:07:40.998
إن الشعوب دي بتحسدكم

00:07:41.220 --> 00:07:42.322
لا أعتقد

00:07:42.394 --> 00:07:44.503
لإن هناك دول أكثر جمالاً من أمريكا

00:07:44.652 --> 00:07:45.792
سويسرا مثلاً

00:07:45.902 --> 00:07:47.253
أكثر جمالاً من أمريكا

00:07:47.374 --> 00:07:49.249
مافيش حد بيكره السويسريين يعني

00:07:49.288 --> 00:07:52.280
مافيش مناعي
 يعني مافيش آآآآآ

00:07:52.310 --> 00:07:56.606
أحاسيس ومشاعر عداء للسويسريين في العالم يعني

00:07:56.747 --> 00:07:59.684
وهناك دول أكثر تقدماً وتحضراً من أمريكا

00:07:59.724 --> 00:08:01.020
زي اليابان

00:08:01.097 --> 00:08:02.941
والناس لا تكره اليابانيين كمان

00:08:03.027 --> 00:08:05.277
لا الناس بتكره السويسريين عشان بلدهم جميلة

00:08:05.324 --> 00:08:07.543
ولا اليابانيين عشان بلدهم متقدمة

00:08:07.785 --> 00:08:09.988
طب ليه
ليه الناس بتكره الأمريكان

00:08:10.073 --> 00:08:11.901
كويس إنكم سألتم نفسكم
أنا مش عارف

00:08:11.971 --> 00:08:13.127
هندور مع بعض

00:08:13.130 --> 00:08:16.966
هل لإن الثقافة الأمريكية خطر
على ثقافة الدول الأخرى

00:08:17.388 --> 00:08:18.138
لأ

00:08:18.142 --> 00:08:21.439
لإن أكثر الشعوب التي تكره أمريكا

00:08:21.464 --> 00:08:24.079
هي اللي وقف فيها الناس 
طوابير على ماكدونالدز

00:08:24.102 --> 00:08:25.797
لما فتح مطاعم فيها

00:08:25.894 --> 00:08:30.425
بينما تم تكسير واجهات ماكدونالد
بالحجارة في إيطاليا

00:08:30.529 --> 00:08:32.818
وإيطاليا مافيش فيها
مشاعر عداء للأمريكان

00:08:32.880 --> 00:08:35.169
لكن لإن ثقافة الوجبات السريعة

00:08:35.296 --> 00:08:38.389
تختلف تماما عن ثقافة الطعام في إيطاليا

00:08:38.492 --> 00:08:40.742
ففي إيطاليا
الناس تحب تدخل المطعم

00:08:40.789 --> 00:08:46.452
تقرا المنيو
ثم تختار السلطات و الطبق الرئيسي وبعد كده الحلو

00:08:46.467 --> 00:08:48.647
وبعدين تدفع وتسيب بقشيش كمان

00:08:49.792 --> 00:08:56.160
إنما يدخل المطعم ويقف في طابور
ويدفع تمن أكل مالوش طعم محطوط في صندوتش وبعد كده

00:08:56.183 --> 00:08:57.800
يتحطله على صينية ولا

00:08:57.825 --> 00:08:59.238
دي ثقافة دخيلة

00:08:59.448 --> 00:09:01.605
الإيطاليين كسروا واجهات ماكدونالدز

00:09:01.704 --> 00:09:02.641
أول ما فتحت

00:09:02.666 --> 00:09:04.649
كراهية في دخول هذه الثقافة

00:09:04.692 --> 00:09:06.910
مع إنهم لا يكرهوا الأمريكان

00:09:06.965 --> 00:09:09.739
ومافيش مشاعر كراهية لأمريكا
في إيطاليا يعني

00:09:09.918 --> 00:09:11.621
زي شعوب أخرى

00:09:12.013 --> 00:09:15.840
الشعوب التي تكره أمريكا على فكرة
يقف فيها الناس طوابير

00:09:15.993 --> 00:09:17.961
ليحصلوا على فيزا زيارة لأمريكا

00:09:18.047 --> 00:09:21.086
بل و يفضلوا ان هم يعيشوا في أمريكا

00:09:21.891 --> 00:09:23.539
لماذا إذن؟

00:09:23.810 --> 00:09:28.216
فعلا سؤال جيد
 المفروض كان  كل أمريكاني  يسأله لنفسه

00:09:28.572 --> 00:09:30.244
قبل الأحداث دي ما تحصل

00:09:30.658 --> 00:09:33.384
و ماكانش صح  تنتظروا لغاية  ١١ سبتمبر ما تحصل

00:09:33.434 --> 00:09:36.028
عشان تسألوا نفسكم السؤال ده
يا ترى ليه؟

00:09:36.176 --> 00:09:38.629
يا ترى ليه الناس بتكره الأمريكان

00:09:38.736 --> 00:09:40.713
هل ممكن يكون السبب هو

00:09:41.028 --> 00:09:44.106
 أنه كل أمة آمنت بمبدأ

00:09:44.280 --> 00:09:47.810
أو عاشت بيه
 مشيوا ينشروه في العالم كله

00:09:47.997 --> 00:09:50.208
الشيوعيين مثلا آمنوا بالشيوعية

00:09:50.318 --> 00:09:51.849
فمشيوا ينشروها

00:09:51.966 --> 00:09:54.005
الاشتراكيين آمنوا بالاشتراكية

00:09:54.089 --> 00:09:55.300
فمشيوا ينشروها

00:09:55.394 --> 00:09:57.089
أنتم آمنتم بإيه؟

00:09:57.192 --> 00:10:01.567
كلهم في نفس واحد قالوا
Democracy الديمقراطية

00:10:01.659 --> 00:10:05.175
قلت لهم طب و لما انتم مؤمنين بالديمقراطية و بتمارسوها

00:10:05.438 --> 00:10:08.493
ليه بتدعموا كل ديكتاتوريات العالم

00:10:08.639 --> 00:10:11.046
ليه كل دكتاتور في العالم مدعوم منكم

00:10:11.112 --> 00:10:13.885
يمكن ده السبب اللي الناس بتكرهكم بسببه

00:10:14.018 --> 00:10:15.768
شايفينكم منافقين

00:10:15.901 --> 00:10:18.338
بتقولوا كلام و بتنشروا عكسه

00:10:18.776 --> 00:10:20.471
رد فعل كلامي

00:10:20.796 --> 00:10:23.718
 هو ان الناس وقفوا

00:10:23.876 --> 00:10:27.361
وصفقوا  بفضل ﷲ 5دقايق

00:10:27.637 --> 00:10:31.543
خمس دقايق مش راضيين يوقفوا عن التصفيق

00:10:32.393 --> 00:10:35.650
وبعدها طبعاً قعدت اربع سنين و نصف في امريكا
ما جاليش الجرين كارد

00:10:35.744 --> 00:10:38.596
لكن كان فيه كام واحد في الجمهور

00:10:38.863 --> 00:10:39.957
متغاظ

00:10:43.532 --> 00:10:45.524
مدايقيين وباصين لي
وبيبرقوا كده

00:10:45.556 --> 00:10:47.603
فقلت لهم المثل العربي بيقول

00:10:47.639 --> 00:10:51.380
صديقك من صدقك لا من صدّقك

00:10:51.542 --> 00:10:55.456
وأعتقد أن الداعية يجب أنه يقول للناس
ودي العبرة اللي هنطلع بيها النهارده

00:10:55.508 --> 00:10:59.180
إن الداعية لازم يطلع يقول للناس
 ما يحتاجوا أن يسمعوه

00:10:59.313 --> 00:11:01.203
لا ما يريدوا أن يسمعوه

00:11:01.277 --> 00:11:04.980
مش شغلة الداعية إنه يقدم ما يطلبه المستمعون أبداً

00:11:05.234 --> 00:11:08.835
السلام عليكم
أشوفكم بكرة ان شاء الله في ذكرى جديدة وعبرة جديدة

00:11:08.902 --> 00:11:13.418
ولو كنتوا بتتفرجوا على الانترنت
ماتنسوش تعملوا لايك وشير للفيديو

00:11:13.451 --> 00:11:15.896
وتشتركوا في القناة
بالضغط على زر سبسكرايب

00:11:16.209 --> 00:11:17.107
السلام عليكم


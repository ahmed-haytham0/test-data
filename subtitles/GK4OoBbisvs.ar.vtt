WEBVTT
Kind: captions
Language: ar

00:00:00.000 --> 00:00:05.140
غير حياتك مع أسلوب

00:00:05.140 --> 00:00:07.840
أهلا بيكم في الحلقة الأولى من برنامج: أفكار أسلوب

00:00:07.840 --> 00:00:11.660
وحلقة خاصة جدا …. لأنها أكتر حاجة الناس طلبتها مننا

00:00:11.660 --> 00:00:15.980
إزاي تغير طريقة مذاكرتك… وتخلي المذاكرة ممتعة وطريقة حياه

00:00:15.980 --> 00:00:21.100
تحذير:الڤيديو ده للي عاوز يذاكر وينجح ويدفع ثمن النجاح من مجهوده

00:00:21.100 --> 00:00:25.120
لو بتدور على طريقة تذاكر بيها ليلة الإمتحان… الفيديو ده مش ليك

00:00:25.120 --> 00:00:28.000
لو إنت شاطر وبتطلع الأول على الفصل أو على الدفعة

00:00:28.000 --> 00:00:30.240
غالبا الفيديو ده برده مش ليك

00:00:30.240 --> 00:00:36.620
الفيديو ده للي عاوز يغير طريقة مذاكرته ويخلي المذاكرة ممتعة وطريقة حياة

00:00:36.620 --> 00:00:39.820
عاوز أحكيلكم الأول قصة حقيقية حصلت ليا أنا وواحد صاحبي

00:00:39.820 --> 00:00:44.340
من ١٨ سنة بالظبط كنت في أولى ثانوي وماكنتش بذاكر خالص أبدا يعني

00:00:44.340 --> 00:00:46.140
ماكنتش بذااااكر

00:00:46.140 --> 00:00:50.160
وكان صاحبي ده خايب بجد  يعني كان معاه مواد دور تاني في أولى ثانوي

00:00:50.160 --> 00:00:52.320
وبيذاكر علشان يمتحن ملحق في الصيف

00:00:52.320 --> 00:00:56.440
إتعرفت عليه في درس رياضيات… هو دخل أدبي وأنا دخلت علمي

00:00:56.440 --> 00:00:58.800
أياميها تانية ثانوي دي كانت ثانوية عامة

00:00:58.800 --> 00:01:03.580
وإحنا الإتنين حصلنا حاجة متشابهة غيرت طريقة مذاكرتنا وطريقة تحصيلنا

00:01:03.580 --> 00:01:07.280
وكل واحد حصل له الموضوع ده لواحده من غير التاني مايعرف

00:01:07.280 --> 00:01:10.900
هو أخد درس علم نفس عند مدرس منظم جدا

00:01:10.920 --> 00:01:14.420
وأنا أخدت درس كيمياء عند مدرس منظم جدا

00:01:14.420 --> 00:01:19.040
وشعره ناعم كمان...محمود اليمني… بس أنا مش هاقول إسمه علشان الدعايا

00:01:19.040 --> 00:01:23.880
احنا الاتنين اتعلمنا من المدرسين بتوعنا نفس الحاجة و نفس طريقة المذاكرة

00:01:23.880 --> 00:01:25.380
اللى هقولوكوا عليها بالضبط

00:01:25.380 --> 00:01:29.760
لما خلصنا تانية ثانوي… أنا جبت ٩٥٪ علمي رياضة

00:01:29.760 --> 00:01:35.120
وصاحبي جاب ٩٧٪ أدبي… كل الناس كانت بتقولنا وااااااااااااااااو… عملتوا إيه

00:01:35.120 --> 00:01:40.020
من ١٨ سنة, ٩٥٪ كانت بتدخل أعلى كلية طب

00:01:40.020 --> 00:01:44.280
طب عين شمس أياميها كانت من ٩٤٪ في المية

00:01:44.280 --> 00:01:47.460
عاوز تعرف إحنا عملنا إيه؟؟

00:01:47.460 --> 00:01:50.600
هاقولكم حاجة ملهاش علاقة بالموضوع الأول علشان أزهقكم

00:01:50.600 --> 00:01:52.060
وبعدين أقولكم إحنا عملنا إيه

00:01:52.060 --> 00:01:55.120
قالولي زمان وعلموني إن فيه ناس بتتولد شاطرة

00:01:55.120 --> 00:01:56.960
وفيه ناس بتتولد مش شاطرة

00:01:56.960 --> 00:01:58.760
في ناس بتتولد شاطرة في الرياضة

00:01:58.760 --> 00:02:00.700
وفي ناس بتتولد شاطرة في الإنجليزي

00:02:00.700 --> 00:02:02.820
وفي ناس بتولد شاطرة في كل المواد

00:02:02.820 --> 00:02:05.160
وفي ناس بتتولد شاطرة في لعب الكورة والرياضة

00:02:05.160 --> 00:02:09.200
الكلام ده نصه صح… بس اللي أنا إتعلمته حقيقة عملية باقي حياتي

00:02:09.200 --> 00:02:12.920
هي إن أنا ممكن أتعلم أي حاجة في الكون مهما كانت

00:02:12.920 --> 00:02:17.200
وكمان ممكن أكون متميز فيها… ماعدا الغناء وجمال الصوت

00:02:17.200 --> 00:02:19.780
غير كده… إتفضل إركب معانا وأنا أقولك تعمل إيه

00:02:19.780 --> 00:02:22.600
يعني إنت ممكن تكون مابتعرفش تلعب كورة نهائي

00:02:22.600 --> 00:02:26.080
وتروح تتعلم طريقة لعب الكورة الصحيحة (تمرين كورة)

00:02:26.080 --> 00:02:28.580
وهاتبقى لعيب كورة تقطع معظم أصحابك

00:02:28.580 --> 00:02:31.020
غالبا مش هاتبقى كابتن محمد أبو تريكة ولا حاجة

00:02:31.020 --> 00:02:34.140
بس على الأقل… هاتبقى بتلعب أحسن من معظم أصحابك

00:02:34.140 --> 00:02:38.120
لو إنت مش شاطر في المدرسة النهاردة ممكن تتعلم إزاي تبقى شاطر

00:02:38.120 --> 00:02:40.300
ممكن ماتبقاش د.أحمد زويل في الآخر

00:02:40.300 --> 00:02:43.180
بس على الأقل… هاتبقى أشطر من معظم أصحابك

00:02:43.180 --> 00:02:47.240
وعلى أد الإجتهاد اللي هاتحطه… على أد النتيجة اللي هاتطلع بيها إن شاء الله

00:02:47.240 --> 00:02:49.780
بس فيه حاجة لازم نكون متفقين عليها مبدأيا

00:02:49.780 --> 00:02:53.400
ألا وهي إن إنت تكون موافق إنك تدفع تمن النجاح والتفوق

00:02:53.400 --> 00:02:57.320
لأنه مش ببلاش… ومايبقاش عدل لو بقى ببلاش

00:02:57.320 --> 00:03:00.000
لو إنت ماعندكش إستعداد تدفع الثمن

00:03:00.000 --> 00:03:02.380
ماتعطلش نفسك في إنك تكمل الفيديو ده…

00:03:02.380 --> 00:03:04.520
حتى علشان الباقة بتاعتك ماتخلصش على الفاضي

00:03:04.520 --> 00:03:07.600
الفيديو ده معمول بس للي هايدفع تمن النجاح والتفوق

00:03:07.600 --> 00:03:10.220
نرجع مرة تانية للسر الكبير اللي خلاني أنا وصاحبي

00:03:10.220 --> 00:03:13.120
ننجح بدرجات أعلى من كل أصحابنا… حتى الآوائل منهم

00:03:13.120 --> 00:03:14.880
السر بتاعنا… كان سلاحين:

00:03:14.880 --> 00:03:16.840
١- سلاح الكتابة

00:03:16.840 --> 00:03:19.080
٢- سلاح التكرار

00:03:19.080 --> 00:03:21.760
أكرر ليك مرة تانية علشان لو نمت مني

00:03:21.760 --> 00:03:23.840
١- سلاح الكتابة

00:03:23.840 --> 00:03:30.280
٢- سلاح التكرار … التكرار… التكرار … التكرار… ال تك رار

00:03:30.280 --> 00:03:31.560
أكيد سمعت بيت الشعر:

00:03:31.560 --> 00:03:36.320
العلم يحلو كلما كرررته, ولذالك عدت مكررا لحلاوته

00:03:36.320 --> 00:03:37.860
ياعم… إنزل يا مصري

00:03:37.860 --> 00:03:49.380
العلم يحلو كلما كرررته, ولذالك عدت مكررا لحلاوته

00:03:49.380 --> 00:03:50.680
شكرا يا فنان

00:03:50.680 --> 00:03:54.640
دي حقيقة بجد… لو كررت مذاكرة موضوع واحد كذا مرة

00:03:54.640 --> 00:03:56.920
المذاكرة نفسها هاتكون لذيذة جد

00:03:56.920 --> 00:04:00.440
من كتر ما المذاكرة هاتكون جميلة… مش هاتقدر تبطل مذاكرة أبدا

00:04:00.440 --> 00:04:06.440
بس الميزة.. إنك هاتكون إنت اللي عاوز تذاكرلأنك بتستمع بالمذاكرة

00:04:06.440 --> 00:04:08.620
زي الجيمز اللي الواحد بيلعبها بالظبط

00:04:08.620 --> 00:04:11.160
المذاكرة هاتبقى ممتعة زي اللعب بالظبط

00:04:11.160 --> 00:04:13.880
طيب… التطبيق بتاع البتاع ده نطبقه إزاي؟

00:04:13.880 --> 00:04:16.580
لما يكون عندك أي درس أو ماحضرة أخدتها جديد النهاردة

00:04:16.580 --> 00:04:17.560
تروح تكتبها

00:04:17.560 --> 00:04:19.620
تنقلها من كتاب, تنقلها من مذكرة

00:04:19.620 --> 00:04:22.580
تبيضها من كلام المدرس أو كشكول المحاضرات

00:04:22.580 --> 00:04:25.860
المهم… تكتب وترسم وتلون وإنت بتكتب

00:04:25.860 --> 00:04:30.940
وبعدين تقرأ الدرس ده مرتين… مرة من الكتاب… ومرة من كتابتك ورسوماتك

00:04:30.940 --> 00:04:35.020
والمرة اللي جاية, لما تيجي تذاكر نفس المادة لازم تقرأ الدرس اللي فات

00:04:35.020 --> 00:04:38.040
وإنت بتقرأ… امسك ورقة وقلم وأكتب وإرسم اللي في دماغك

00:04:38.040 --> 00:04:40.060
وتكرر الموضوع ده طول السنة

00:04:40.060 --> 00:04:41.160
١- كتابة

00:04:41.160 --> 00:04:42.520
٢- تكرار

00:04:42.520 --> 00:04:47.040
الميزة الجميلة من الطريقة دي… إن المذاكرة بعد كذا مرة هاتكون فعلا مسلية

00:04:47.040 --> 00:04:49.800
ولو حد جه يسألك عن أي حاجة في المادة دي أي وقت

00:04:49.800 --> 00:04:51.980
هاتكون فاكر من كتابتك ورسوماتك

00:04:51.980 --> 00:04:55.320
ممكن الموضوع ده يبان إنه هايخليك تاخد وقت أطول في المذاكرة

00:04:55.320 --> 00:04:57.220
مش مهم… إنت خلاص مش بتذاكر

00:04:57.220 --> 00:05:00.680
إنت بتلعب وتستمع بوقتك… وكمان بتتعلم بجد

00:05:00.680 --> 00:05:03.480
وصلت معايا لغاية هنا؟… أكيد إنت عاوز تنجح بجد

00:05:03.480 --> 00:05:06.120
علشان كده… أنا هاغششك ٥ خطوات مهمين

00:05:06.120 --> 00:05:09.040
وبعدين ألخصلك الموضوع كله في ٧ نقط

00:05:09.040 --> 00:05:11.920
خمس لايف هاكس علشان تخلي المذاكرة … ممتعة

00:05:11.920 --> 00:05:14.000
١- خلي المذاكرة … لعبة مسلية

00:05:14.000 --> 00:05:16.120
لما تيجي تلعب جيمز… إنت بتحاول كذا مرة

00:05:16.120 --> 00:05:18.260
وبتفشل كذا مرة لغاية لما بتعدي مرحلة

00:05:18.260 --> 00:05:21.640
المذاكرة نفس الموضوع … إتعامل معاها على إنها لعبة مسلية

00:05:21.640 --> 00:05:26.060
تحاول كذا مرة وتكرر محاولاتك لغاية لما المعلومة تثبت في دماغك

00:05:26.060 --> 00:05:29.160
طول ما إنت بتذاكر… إكتب وإرسم ولون اللي إنت بتكتبه

00:05:29.160 --> 00:05:32.440
٢- إستخدم أدوات بسيطة جميلة تفتح نفسك على المذاكرة

00:05:32.440 --> 00:05:36.540
هات لنفسك ورق شكله حلو, أو حتى ملون وأقلام جميع الألوان

00:05:36.540 --> 00:05:38.860
مش لازم حاجات  غالية… كل ما كانت الأدوات بسيطة

00:05:38.860 --> 00:05:40.620
كل ما كانت النتيجة أجمل

00:05:40.620 --> 00:05:44.380
٣- إتعود إنك تذاكر من أول يوم… وكل يوم

00:05:44.380 --> 00:05:48.840
هاترتاح وتستمتع بالسنة الدراسية بتاعتك لو ذاكرت من أول يوم

00:05:48.840 --> 00:05:51.700
٤- إنت دايما محتاج جرعة حماس كل ما تهبط

00:05:51.700 --> 00:05:55.060
كل يوم أو يومين… دور على فيديو على تحسين طريقة مذاكرتك

00:05:55.060 --> 00:05:58.760
وهات الفيديو ده وإتفرج عليه تاني وتالت ورابع كل أسبوع…

00:05:58.760 --> 00:06:01.080
التكرار يا إخوانا… ال تك راااااار

00:06:01.080 --> 00:06:03.100
٥- إقفل الفايسبوك خالص

00:06:03.100 --> 00:06:05.640
ولع في الفايسبوك خالص, شيله من بيتكم

00:06:05.640 --> 00:06:08.240
روح الصيدلية وإسألهم عن التطعيم ضد الفايسبوك

00:06:08.240 --> 00:06:09.460
وإبقى هاتلي حقنة معاك بالله عليك

00:06:09.460 --> 00:06:12.000
مش قادر تقفل الفايسبوك… حلك عندي…

00:06:12.000 --> 00:06:15.480
كل ما تفتح الفايسبوك… تقوم بعدها تتوضى وتصلي ركعتين

00:06:15.480 --> 00:06:17.040
أوعدك… هي مرة واحدة بس…

00:06:17.040 --> 00:06:20.700
والمرة اللي بعده الشيطان هايحلف عليك ما إنت فاتح الفايسبوك ده أبدا

00:06:20.700 --> 00:06:22.980
بس لازم تطبق النقطة المهمة دي

00:06:22.980 --> 00:06:28.100
دوا كانو ٥ خطوات مهمين جدا جدا… علشان تخلي المذاكرة لعبة مسلية

00:06:28.100 --> 00:06:31.340
تعالى بقى ألخصلك القصة دي كلها في ٧ نقط

00:06:31.340 --> 00:06:35.940
١- إكتب الدرس أو المحاضرة اللي هاتذاكرها… ولون وإرسم وإنت بتكتب

00:06:35.940 --> 00:06:39.040
٢- إقرأ الدرس مرتين مرة من الكتاب أو المحاضرة

00:06:39.040 --> 00:06:41.280
ومرة من الكتابة بتاعتك ورسوماتك

00:06:41.280 --> 00:06:45.480
٣- خد وقتك في إن إنت تفهم اللي إنت بتكتبه… على أد ما تقدر

00:06:45.480 --> 00:06:50.120
لو مافهمتش كويس المرة دي… هاتفهم المرة اللي جاية يا كبير… ال تك رار

00:06:50.120 --> 00:06:53.280
٤- المرة اللي جاية وإنت جاي تذاكر نفس المادة

00:06:53.280 --> 00:06:57.380
لازم تقرأ اللي إنت كتبته المرة اللي فاتت أو الدرس اللي فات… لازم والله

00:06:57.380 --> 00:07:01.440
٥- لو إنت في كلية وماعندكش مصدر زي كتاب محدد للمادة

00:07:01.440 --> 00:07:04.700
حاول تبيض المحاضرات أو تجمع وتلخص معلومات عن كل درس

00:07:04.700 --> 00:07:09.620
٦- الطريقة اللي إحنا بنقترحها دي… مش للي عاوز يذاكر ليلة الإمتحان

00:07:09.620 --> 00:07:14.940
ده للي عاوز يبدأ بداية مختلفة لسنة مذاكرتها ممتعة

00:07:14.940 --> 00:07:18.340
٧- لو إنت شاطر  اصلا وعندك طريقة بتجيب بيها درجات عالية

00:07:18.340 --> 00:07:21.280
خليك ملتزم بطريقتك دي وحاول تعلمها لأصدقائك

00:07:21.280 --> 00:07:22.640
وياريت تكتبهالنا في كومينت

00:07:22.640 --> 00:07:25.900
دي كانت طريقتي في المذاكرة وتجربتي أنا وصاحبي

00:07:25.900 --> 00:07:28.220
وأنا فضلت على الطريقة دي طول عمري

00:07:28.220 --> 00:07:31.680
وكنت بجيب درجات أعلى بكتير من كل الناس اللي أشطر مني

00:07:31.680 --> 00:07:35.780
وأهم من كده.. المذاكرة كانت لعبة مسلية ووقت ممتع بالنسبة ليا

00:07:35.780 --> 00:07:38.040
أكيد إعمل سابسكرايب للقناة بتاعتنا

00:07:38.040 --> 00:07:41.440
إعمل شير للحلقة دي ل كل زمايلك… يمكن حد يذاكر بسببك

00:07:41.440 --> 00:07:44.520
وإعمل شير كمان مرة شير ماتخافش… الباقة مش هاتخلص

00:07:44.520 --> 00:07:48.200
صوت وحش: العلم يحلو كلما كررته

00:07:48.200 --> 00:07:49.640
صووووتك وحش

00:07:49.640 --> 00:07:56.800
ولذالك عدت مكررا لحلاوته....يااااعينى

00:07:56.800 --> 00:08:11.960
العلم يحلو كلما كررته – و لذاك عدت مكررا لحلاوته

00:08:11.960 --> 00:08:19.980
و بكثرة التكرار يكثر نفعه

00:08:19.980 --> 00:08:25.620
فاذهب لتغنم من فوائد حكمته


WEBVTT
Kind: captions
Language: ar

00:00:00.000 --> 00:00:03.120
غير حياتك مع صرخة من أسل وب

00:00:03.120 --> 00:00:06.700
إحنا عندنا رسالة قوية محتاجين إن إحنا نوصلها ليك

00:00:06.700 --> 00:00:10.700
هاتغير حياتك… … بس إحنا بندور على طريقة قوية نوصل الرسالة دي ليك

00:00:10.700 --> 00:00:12.760
بس نقولك… إحنا مايفرقش معانا الطريقة

00:00:12.760 --> 00:00:15.900
خلي الرسالة دي توصلك وإستوعبها كويس أوي… و عيش بيها

00:00:15.900 --> 00:00:19.080
بنص رخ بالرسالة دي فيك وفي نفسنا: إستمتع بالألم

00:00:19.080 --> 00:00:23.660
حلقة النهاردة هي إختصار لقصة حياتنا كلها في جملة واحدة: الهروب من الألم

00:00:23.660 --> 00:00:26.440
كل واحد فينا من أول لما بيبدأ يصحى من النوم الصبح

00:00:26.440 --> 00:00:30.160
من أول لما بيبدأ يطفي المنبه علشان ينام كمان عشر دقايق بس

00:00:30.160 --> 00:00:31.360
بيبدأ رحلته اليومية

00:00:31.360 --> 00:00:32.280
رحلة  الهروب

00:00:32.280 --> 00:00:33.400
الهروب من الألم

00:00:33.400 --> 00:00:34.380
الهروب من الحياة

00:00:34.380 --> 00:00:37.220
كل خطوة بنعملها من أول لما بنصحى من النوم الصبح

00:00:37.220 --> 00:00:39.120
إن إحنا بنبدأ رحلة الهروب من الألم

00:00:39.120 --> 00:00:41.220
من كل ألم ممكن يكون سبب في نجاحنا

00:00:41.220 --> 00:00:43.540
من كل ألم ممكن يكون هو الطريق لسعادتنا

00:00:43.540 --> 00:00:47.200
بنختار إن إحنا نضيع ساعات من وقتنا على الموبايل وغيره

00:00:47.200 --> 00:00:49.960
علشان نهرب من ألم إن إحنا نعمل الشغل اللي ورانا

00:00:49.960 --> 00:00:54.080
بنختار كل طريق سهل وقصير ممكن وإحنا عارفين إنه بيبعدنا عن النجاح

00:00:54.080 --> 00:00:55.360
هروب من الألم

00:00:55.360 --> 00:00:58.360
بنختار إن إحنا مانعملش شغلنا بضمير وإتقان وإحسان

00:00:58.360 --> 00:01:00.180
علشان الشغل بضمير فيه مجهود

00:01:00.180 --> 00:01:02.920
وإحنا بندور على طريقة نهرب بيها من الألم اللحظي

00:01:02.920 --> 00:01:06.920
بنختار إن إحنا مانهتمش بدروسنا… علشان نهرب من ألم المذاكرة والإجتهاد

00:01:06.920 --> 00:01:09.060
بنختار إن إحنا نبوظ الريجيم اللي بدأناه

00:01:09.060 --> 00:01:11.620
علشان الموضوع صعب… مؤلم… مش سهل

00:01:11.620 --> 00:01:13.420
مش هلعب رياضة النهاردة ومش هاروح التمرين

00:01:13.420 --> 00:01:16.780
علشان ضهري بيوجعني...ورجلي بتوجعني...وركبتي بتوجعني

00:01:16.780 --> 00:01:18.400
هابدأ بكرة...هابدأ بعده

00:01:18.400 --> 00:01:20.240
هروب ورا هروب ورا هروب

00:01:20.240 --> 00:01:22.320
بس أقولك حاجة… إنت مش بتهرب بعيد

00:01:22.320 --> 00:01:25.620
إنت بتهرب خطوتين بس … الألم اللي بتهرب منه النهاردة

00:01:25.620 --> 00:01:26.920
بيرجعلك ضعف بكرة

00:01:26.920 --> 00:01:29.580
وضعفين بعده...وتلات أضعاف بعد بعده

00:01:29.580 --> 00:01:31.900
والموضوع بيفضل يكبر ويكبر ويكبر

00:01:31.900 --> 00:01:33.660
عارف حياتك هاتتغير إمتى؟

00:01:33.660 --> 00:01:36.160
لما تقرر إنك ماتهربش من الألم

00:01:36.160 --> 00:01:38.360
لما تقرر إنك تبص للألم في وشه

00:01:38.360 --> 00:01:41.900
وتبتسم للألم… وتقوله… أنا جايلك… أنا مستعد لك

00:01:41.900 --> 00:01:43.840
يا ترى إنت قابلت حد زيي قبل كده

00:01:43.840 --> 00:01:47.740
فاهم اللعبة وعارف إنه ممكن يستمتع بالألم وينتصر عليه على أرضه

00:01:47.740 --> 00:01:52.080
حياتك هاتبدأ فعلا تبقى حياة نجاح… لما تختار إنك تستمتع بالألم

00:01:52.080 --> 00:01:53.300
لأنه طريق نجاحك

00:01:53.300 --> 00:01:56.460
لما تختار إنك تستمتع بألم الإلتزام بعبادتك كلها

00:01:56.460 --> 00:01:58.080
وألم إختياراتك الصح في الحياة

00:01:58.080 --> 00:01:59.660
وألم مذاكرتك وألم إجتهادك

00:01:59.660 --> 00:02:02.280
وألم تمرينك وألم إنتظامك في نظام غذائي صحي

00:02:02.280 --> 00:02:05.480
وألم تنظيم وقتك ومراقبته وكتابة إنت بتعمل إيه في كل لحظة

00:02:05.480 --> 00:02:07.060
علشان وقتك مايضيعش منك

00:02:07.060 --> 00:02:09.400
وألم إنك توقف كل حاجة غلط في حياتك

00:02:09.400 --> 00:02:12.580
عارف…. بعد أول قرار بإنك هاتستمتع بالألم

00:02:12.580 --> 00:02:14.580
هاتبدأ فعلا حياة السعادة

00:02:14.580 --> 00:02:17.260
حياة النجاح بتبدأ بأول خطوة في طريق الألم

00:02:17.260 --> 00:02:21.440
والسعادة … بتبدأ من أول لحظة بتقرر فيها إنك تستمتع بالألم

00:02:21.440 --> 00:02:23.840
وسعادتك ممكن تزيد يوم بعد يوم

00:02:23.840 --> 00:02:27.620
كل ما إنت بتزود في التحدي وتستمر في إستمتاعك بألم الطريق

00:02:27.620 --> 00:02:31.540
السعادة والنجاح رحلة… يا إما تتعلم فيها إنك تستمتع بألم الطريق

00:02:31.540 --> 00:02:34.500
يا إما تتألم كل يوم ميت مرة بألم الهروب اللحظي

00:02:34.500 --> 00:02:36.740
والألم الأكبر لما توصل لآخر الحياة

00:02:36.740 --> 00:02:39.840
وتكتشف إنك ضيعت حياتك في هروب من الحياة نفسها

00:02:39.840 --> 00:02:43.380
لو إنت مستنى اليوم اللي يجيلك فيه نفس تقوم وتتغير وتنجح

00:02:43.380 --> 00:02:46.520
فإعرف إن اليوم ده مش هايجي غير لما العمر يكون راح منك

00:02:46.520 --> 00:02:48.860
هايجي لما تبقى دفنت نفسك في قيود وقيود

00:02:48.860 --> 00:02:50.100
هاتصعب عليك المهمة

00:02:50.100 --> 00:02:52.360
إختار إنك تكسر قيودك كلها النهاردة

00:02:52.360 --> 00:02:53.860
لأنها كل يوم بتزيد قيد

00:02:53.860 --> 00:02:57.000
إختار أكبر قيد إنت عارفه عن نفسك كويس...وحطه أدامك

00:02:57.000 --> 00:02:59.920
وبص له بصة تحدي...بنظرة قوة...بنظرة إنتصار

00:02:59.920 --> 00:03:02.080
وتخيله مجسم مادي أدامك… وإكسره

00:03:02.080 --> 00:03:03.640
وإكسر قيودك قيد ورا قيد

00:03:03.640 --> 00:03:06.360
إكسر عاداتك الغلط...إكسر كسلك...إكسر أخطائك

00:03:06.360 --> 00:03:09.020
إكسر الشخص اللي جواك اللي بيحاول إنه يكسرك

00:03:09.020 --> 00:03:12.160
صدقني… هاتكسر حاجة… وهاتبني ١٠٠ حاجة تانية مكانها

00:03:12.160 --> 00:03:13.360
كلها طريق سعادتك

00:03:13.360 --> 00:03:16.400
أقولك حاجة كمان….انت هاتعيش مرة واحدة بس

00:03:16.400 --> 00:03:18.100
مرة …. واحدة… بس

00:03:18.100 --> 00:03:20.620
مش هاينفع تعيشها بتهرب كل يوم من الألم

00:03:20.620 --> 00:03:22.640
مش هاتقضي حياتك هربان من نفسك

00:03:22.640 --> 00:03:26.240
مش هاتعيش حياة سعيدة أبدا وإنت بتهرب فيها من الحياة نفسها

00:03:26.240 --> 00:03:27.780
لو النجاح المفروض يكون سهل

00:03:27.780 --> 00:03:30.900
كانت كل الناس نجحت… وماكنش النجاح هايكون له أي معنى

00:03:30.900 --> 00:03:34.580
أكيد سمعت عن ناس كتير بدأت حياتها من غير أي مقومات مادية

00:03:34.580 --> 00:03:36.140
ومن غير أي مواهب في الحياة

00:03:36.140 --> 00:03:40.900
الناس دي كان عندهم قدرة واحدة بس… إنهم ماكنش عندهم أي حاجة يخسروها

00:03:40.900 --> 00:03:43.820
ماكنش عندهم رفاهية إنهم يهربوا من الألم

00:03:43.820 --> 00:03:47.320
الناس دي كان عندهم قدرة رهيبة على الإستمتاع بألم الطريق

00:03:47.320 --> 00:03:49.360
كلنا قابلنا ناس كتير جدا في حياتنا

00:03:49.360 --> 00:03:52.280
أقل من معظمنا مليون مرة في التعليم… وفي الذكاء

00:03:52.280 --> 00:03:53.800
وفي المستوى المادي والإجتماعي

00:03:53.800 --> 00:03:55.840
والناس دي نجحت نجاحات إستثنائية

00:03:55.840 --> 00:03:58.940
نجاحات أكبر من أي نجاح إحنا حققناه لغاية دلوقتي

00:03:58.940 --> 00:04:00.940
عارف ليه؟… عارف ليه الناس دي نجحت

00:04:00.940 --> 00:04:03.440
مع إنها ماعندهاش مقومتنا على النجاح؟

00:04:03.440 --> 00:04:06.640
لأن النجاح من حق كل الناس… مهما كان الواحد فقير

00:04:06.640 --> 00:04:10.200
مهما كان الواحد قليل في التعليم… مهما كانوا محدودين الذكاء

00:04:10.200 --> 00:04:12.980
النجاح… من حق كل واحد بيعمل خطوات النجاح

00:04:12.980 --> 00:04:17.580
ويوافق يدفع تمن النجاح … بسهر ومجهود وضغط وتركيز وتعليم

00:04:17.580 --> 00:04:19.760
للي بيوافقوا إنهم يسيبوا كل المتع اللحظية

00:04:19.760 --> 00:04:22.600
للي بيوافقوا إنهم يسيبوا كل حاجة بتضيع وقتهم النهاردة

00:04:22.600 --> 00:04:23.820
علشان ينجحوا بكرة

00:04:23.820 --> 00:04:27.300
للي بيوفقوا إنهم يتألموا… ويختاروا إنهم يستمتعوا بالألم

00:04:27.300 --> 00:04:28.420
نصيحة مني ليك

00:04:28.420 --> 00:04:30.200
قوم إختار إنك تستمتع بالألم

00:04:30.200 --> 00:04:32.480
وشوف إيه أكتر حاجة بتألمك… وإعملها

00:04:32.480 --> 00:04:35.240
وإبتسم وإنت بتعملها … وعلم نفسك إنك تبتسم

00:04:35.240 --> 00:04:37.240
وعلم نفسك إن كل ما الطريق كان صعب

00:04:37.240 --> 00:04:40.280
كل ما فرصك في النجاح هاتكون أكبر من أي حد تاني

00:04:40.280 --> 00:04:43.500
لأن زي ما إنت كنت بتهرب من ألم الطريق … قبل الحلقة دي

00:04:43.500 --> 00:04:45.620
كل الناس التانية برضه بتهرب من الألم

00:04:45.620 --> 00:04:48.880
إبدأ لاحظ وشوف وإنت بتختار إنك تمشي في طريق صعب

00:04:48.880 --> 00:04:50.840
وبتستمتع بالألم في الطريق ده

00:04:50.840 --> 00:04:55.040
هاتقابل ناس كتير جدا … راجعة من الطريق الصعب ده ومش هايكملوا فيه

00:04:55.040 --> 00:04:57.020
لأنهم هما كمان هايهربوا من الألم

00:04:57.020 --> 00:05:01.040
منهم ناس المفروض إنهم يكملوا فيه ويقدروا بس هما مش فاهمين اللعبة كويس

00:05:01.040 --> 00:05:04.340
اللي فاهم بس نقطة الإستمتاع بالألم هو اللي هيكمل

00:05:04.340 --> 00:05:07.800
إنت اللي ممكن تكمل… طول ما إنت بتستمتع بالألم...يوم ورا يوم

00:05:07.800 --> 00:05:11.160
وكل ما الألم يزيد … كل ما إبتسامتك بتكبر وعزيمتك بتشد

00:05:11.160 --> 00:05:14.300
لأنك بتكون فاهم إن طريق النجاح بيفضى ليك إنت لواحدك

00:05:14.300 --> 00:05:15.960
علشان غيرك مهما كان مؤهل

00:05:15.960 --> 00:05:19.380
هيهرب من الألم لأنه ما إتعلمش إنه يستمتع بالألم

00:05:19.380 --> 00:05:24.300
هدف مشروع أسلوب كله إنه يساعدك تغير حياتك وتنجح وتعيش حياة سعيدة

00:05:24.300 --> 00:05:29.240
بس إحنا مستحيل نساعدك … إلا لما تقرر بنفسك إنك تقوم وتتغير وتنفذ

00:05:29.240 --> 00:05:33.740
مفيش أي حد ممكن يساعدك لو ما قومتش وإختارت إنك تنفذ خطوات النجاح

00:05:33.740 --> 00:05:36.560
وتستمتع بألم التنفيذ… والإتقان … والضمير

00:05:36.560 --> 00:05:39.160
صرخة النهاردة كانت صرخة: الإستمتاع بالألم

00:05:39.160 --> 00:05:42.640
ألم إلتزامك...ألم مبادئك...ألم عزيمتك...ألم حريتك

00:05:42.640 --> 00:05:45.920
ألم كرامتك...ألم مذاكرتك...ألم رياضتك...ألم تمرينك

00:05:45.920 --> 00:05:49.020
و وعد مننا إن كل ده مجرد ألم مؤقت

00:05:49.020 --> 00:05:52.080
وهاتشكر نفسك مليون مرة على كل لحظة ألم

00:05:52.080 --> 00:05:57.080
إختارت إنك تتألمها وتتحداها وتبتسم لها وتستمتع فيها بالألم


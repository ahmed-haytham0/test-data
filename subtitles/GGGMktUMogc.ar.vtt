WEBVTT
Kind: captions
Language: ar

00:01:03.391 --> 00:01:06.687
السلام عليكم ورحمة الله وبركاته

00:01:06.972 --> 00:01:13.019
 قبل أحداث ١١ سبتمبر في امريكا كنت برسل رسايل
للكنايس و المعابد اليهودية و للجامعات

00:01:13.191 --> 00:01:17.488
 أعرض عليهم أني أروح أكلم الجمهور بتاعهم
عن الإسلام من باب الثقافة العامة

00:01:17.551 --> 00:01:21.496
و تعريف الناس بثقافة جيرانهم
 و زملاءهم المسلمين وكده

00:01:21.700 --> 00:01:25.065
وكانت بتأتيني دعوة كل 3 شهور وكنت بفرح بيها أوي

00:01:25.525 --> 00:01:30.228
بعد أحداث ١١ سبتمبر إنهالت علينا الطلبات

00:01:30.267 --> 00:01:32.751
عشان نروح نعطي محاضرات عن الإسلام

00:01:32.877 --> 00:01:35.002
 و نتعامل مع أسئلة الناس

00:01:35.197 --> 00:01:40.330
 فكان بيوصل الحال أحيانا أني أعطي
محاضرتين أو ثلاثة في اليوم

00:01:40.807 --> 00:01:47.348
بفضل ﷲ بعد مرور ٤ سنين بدأت أشعر
 وكأني أخدت خبرة

00:01:47.636 --> 00:01:52.022
مش كل الناس طبعا ً يعني  بـت بـت
 بتدعو كل يوم

00:01:52.277 --> 00:01:55.280
لكن احنا بقى نتيجة الظروف اللي اتوضعنا فيها

00:01:55.413 --> 00:01:57.213
كنا بندعو مش بس كل يوم

00:01:57.468 --> 00:02:00.374
 ده كل يوم تلات أربع مرات

00:02:01.085 --> 00:02:05.431
 فبدأ بيني و بين نفسي أشعر أني بقيت شاطر

00:02:05.682 --> 00:02:10.343
 بالذات بعد ما تكرر موضوع
 أن ناس تطلب أنها تدخل الإسلام بعد المحاضرة

00:02:10.471 --> 00:02:12.471
 يعني من الآخر بدون لف و دوران

00:02:12.705 --> 00:02:15.061
بدأ الغرور يدخل  قلبي

00:02:15.859 --> 00:02:19.389
فربنا أعطاني عدة دروس
مش درس واحد

00:02:19.476 --> 00:02:21.913
عدة دروس فوقتني وعرفتني

00:02:22.085 --> 00:02:26.347
 أني بدون توفيق ربنا
أنا  ممكن أعك الدنيا

00:02:26.528 --> 00:02:31.871
واحد من الدروس دي طلع من نافوخي
 و هو ده اللي هحكيه لكم  عليه دلوقتي

00:02:32.434 --> 00:02:37.336
بجد .. ده موضوع بيؤرقني
يمكن كل يوم بفكر فيه ومدايقني جداً

00:02:37.728 --> 00:02:42.736
في أحد الأيام راكب الأسانسير ونازل 
بالمصعد يعني

00:02:42.798 --> 00:02:45.882
 وكنت رايح أخطب الجمعة في الجامعة الامريكية
 في واشنطن

00:02:45.898 --> 00:02:49.585
 فكنت لابس ثوب
 يعني دشداشة بيضاء  كدة حلوة

00:02:49.718 --> 00:02:52.773
و لابس طاقية بيضاء كله كده أبيض فابيض

00:02:53.593 --> 00:02:59.104
 فشاب نازل معايا في المصعد بص لي وقال لي
 where are you from

00:02:59.292 --> 00:03:03.501
أنت منين..... قلت له
 I am from paradise

00:03:03.627 --> 00:03:06.587
 يعني أنا من الجنة
 فضحك

00:03:06.775 --> 00:03:11.316
 فقلت له انت فاكرني بهزر
أنا جدي وجدتي اتقابلوا في الجنة و اتجوزوا في الجنة

00:03:11.425 --> 00:03:12.782
 و قضوا شهر العسل في الجنة

00:03:13.261 --> 00:03:14.792
فضحك و قال لي وأنا كمان

00:03:14.800 --> 00:03:17.120
 قلت له يبقى احنا اخوات
و مديت إيدي سلمت عليه

00:03:17.207 --> 00:03:19.902
 و عرفته بنفسي
 و اتعرفنا يعني

00:03:20.050 --> 00:03:21.317
 انت بتشتغل إيه

00:03:22.418 --> 00:03:25.569
وقال لي أنا ضابط في المارينز

00:03:25.757 --> 00:03:28.170
اللي هي مشاة البحرية الأمريكية

00:03:28.265 --> 00:03:30.265
 وقال لي أنه لسه جاي من العراق

00:03:30.530 --> 00:03:33.482
علشان كده لما شافني لابس الدشداشة البيضاء دي

00:03:33.515 --> 00:03:37.178
 سألني انت منين لأنه كان متوقع
 أني أنا هكون عربي

00:03:37.913 --> 00:03:41.464
 المهم قلت له لو انت
في أجازة اليومين دول

00:03:41.488 --> 00:03:44.964
ما تيجي تشرب شاي  معايا
أو قهوة في مكتبي

00:03:45.121 --> 00:03:49.440
وفي أي يوم من الأيام
وأعرفك عن الدين بتاع الناس

00:03:49.472 --> 00:03:52.157
اللي انت خربت بلدهم دول

00:03:52.198 --> 00:03:54.096
 قال لي أنا فاضي دلوقتي

00:03:54.331 --> 00:03:56.979
 قلت له أنا رايح الجامعة الأمريكية
هاصلي

00:03:57.040 --> 00:03:59.634
وبعد كده رايح على مكتبي
تحب تيجي معاي... قالي آه

00:03:59.726 --> 00:04:01.726
 بالفعل ترك سيارته و ركب معايا

00:04:01.751 --> 00:04:03.172
بدأنا نتكلم واحنا في الطريق

00:04:03.185 --> 00:04:04.318
 كلام عام جدا

00:04:04.397 --> 00:04:06.081
لقيته قلبه طيب جدا

00:04:06.106 --> 00:04:07.864
و مصدق الكلام بقى
 جورج بوش

00:04:07.895 --> 00:04:11.372
أن هم جورج بوش بيقول لهم
أن هم رايحين ينقذوا العراقيين من صدام

00:04:11.397 --> 00:04:15.386
 و ينشروا العدل و الديمقراطية
والكلام اللي طلع كله هجص

00:04:15.518 --> 00:04:18.502
حضرنا... يعني ... خطبة الجمعة
أنا خطبت الجمعة

00:04:18.526 --> 00:04:23.072
وهو حضر الخطبة ووقت الصلاة
قعد في آخر المصلى ... ما صلاش

00:04:23.182 --> 00:04:24.616
وبعد كده رحنا مكتبي

00:04:24.694 --> 00:04:29.006
شرحت له الإسلام
عملتله ببريسنتيشن اللي بعمله دايماً لغير المسلمين

00:04:29.038 --> 00:04:31.838
 و سأل أسئلته و جاوبته عليها
بفضل ﷲ

00:04:32.015 --> 00:04:33.600
لكن لاحظت حاجة غريبة

00:04:33.804 --> 00:04:36.124
كان معظم أسئلته عن الصلاة

00:04:36.382 --> 00:04:38.255
بطريقة ملفتة

00:04:39.052 --> 00:04:43.059
يعني أكتر حاجة سأل فيها  الصلاة
عادة معظم الأسئلة بتكون عن الإرهاب

00:04:43.161 --> 00:04:46.044
 عن الجهاد
عن وضع المرأة في الإسلام

00:04:46.302 --> 00:04:49.256
أدلة وجود ﷲ
لو هم ناس مش مؤمنة

00:04:49.421 --> 00:04:52.881
 لكن يسأل في الصلاة كذا سؤال
دي  كانت غريبة شوية

00:04:53.335 --> 00:04:55.827
لغاية ما قال لي بص بقى

00:04:56.101 --> 00:04:58.234
 أنا مقتنع بالإسلام تماماً

00:04:58.325 --> 00:05:02.033
 إلا أن عندي مانع واحد يمنعني
 من دخول الإسلام

00:05:02.293 --> 00:05:03.575
 آيه المانع ده يا سيدي

00:05:03.778 --> 00:05:07.727
قال لي الصلاة بالعربي
 أنا مستحيل هعرف أتكلم عربي

00:05:07.844 --> 00:05:10.750
أنتم لغتكم غريبة جدا
كلها مخمض مخمض .. بيعملي كده

00:05:10.881 --> 00:05:13.848
 بالنسبة لي مش هاقدر اتعلم عربي

00:05:14.044 --> 00:05:16.583
ما فيش فرصة إني أنا أصلي بالانكليزي

00:05:16.771 --> 00:05:19.139
بعدين اللغة العربية بعيدة تماماً عن الانجليزي

00:05:19.299 --> 00:05:23.734
 قلت له  بص ماتقلقش خالص
ملايين قبلك اتعملوا وعرفوا يصلوا

00:05:23.969 --> 00:05:27.297
 هي العملية كلها ٧ جمل قصيرة جداً

00:05:27.539 --> 00:05:31.289
هنتعفمهم في ظرف ١٠ دقايق الى ربع ساعة بالكتير

00:05:31.844 --> 00:05:35.531
أنا  أقصد الفاتحة
 لأنه لا صلاة بدون أم الكتاب

00:05:36.115 --> 00:05:39.208
 ققلت له بص صلاة المغرب
بعد حوالي ربع ساعة

00:05:39.295 --> 00:05:41.919
فاحنا حنركب
ونروح المسجد دلوقتي

00:05:42.006 --> 00:05:43.672
 هكون حفظتك الفاتحة

00:05:43.904 --> 00:05:46.082
قال لي :معقول
 قلت له  أيوه هتشوف

00:05:46.224 --> 00:05:48.575
وهتتعلمها وهتكون سهلة جداً

00:05:48.779 --> 00:05:51.380
قال لي خلاص  ده لو كده
أنا ماعنديش مانع أدخل الإسلام

00:05:51.551 --> 00:05:53.782
وبالفعل  قول ورايا

00:05:53.919 --> 00:05:58.512
أشهد أشهد
 ألا ألا  إله إله   إلا ﷲ   و نطق بالشهادتين

00:05:58.591 --> 00:06:00.258
وأصبح مسلم

00:06:00.440 --> 00:06:03.728
دخلنا في الحمام في مكتبي
 علمته الوضوء

00:06:03.947 --> 00:06:07.368
و ركب جنبي في السيارة
 و طلعنا على المسجد يللا نتعلم الفاتحة

00:06:07.408 --> 00:06:10.100
يللا نتعلم الفاتحة..دوّرت العربية وماشيين
قلتله هتشوف

00:06:10.125 --> 00:06:12.350
على ما نوصل المسجد
تكون تعلمت الفاتحة

00:06:12.702 --> 00:06:13.756
قول ورايا

00:06:13.897 --> 00:06:16.100
باسم ﷲ الرحمن الرحيم

00:06:16.303 --> 00:06:18.970
راح متنح مني
مش عارف يقول حاجة

00:06:19.604 --> 00:06:23.004
 قلت له بس طيب خلاص هنقسمها
 قول  باسم ﷲ

00:06:23.416 --> 00:06:24.883
قال لي باسم الران

00:06:25.346 --> 00:06:29.225
قلت له لا لا
قول وراي تاني  باسم ﷲ قالي باسم الران

00:06:29.316 --> 00:06:31.649
قلت له لا بص
باسم الله

00:06:32.076 --> 00:06:34.350
قالي باسم الران
قلت له بص هنقسمها

00:06:34.404 --> 00:06:36.764
بسم قال بسم
 حلو

00:06:36.834 --> 00:06:39.201
ﷲ قال ﷲ
تمام

00:06:39.374 --> 00:06:43.092
هنحطهم بقا مع بعض
بسم الله قال لي باسم الران

00:06:43.304 --> 00:06:47.613
 وبعدين بقا
قلت له طيب هنسيب دي دلوقت و نرجع لها بعدين

00:06:47.832 --> 00:06:49.206
تعال ناخد الرحمن الرحيم

00:06:49.272 --> 00:06:52.842
قول وراي الرحمن الرحيم
قال لي الراحاميم

00:06:52.976 --> 00:06:54.241
أوووووه

00:06:54.335 --> 00:06:57.402
المهم ضاعت ال١٠ دقايق
الربع ساعة كلها ضاعت

00:06:57.677 --> 00:06:59.942
ما تعلمناش كلمة واحدة

00:07:00.490 --> 00:07:03.504
وأنا قاعد بلف في الشوارع حوالين المسجد

00:07:03.598 --> 00:07:06.574
 علشان أطوّل المسافة شوية
و ماوصلش بسرعة

00:07:06.645 --> 00:07:08.770
 واحنا بهذه الدرجة من الفشل

00:07:08.809 --> 00:07:09.676
أنا خايف

00:07:09.739 --> 00:07:11.372
من الإحباط اللي هيحصله

00:07:12.759 --> 00:07:15.650
لكن خلاص الصلاة داخلة
فركنت السيارة وووو

00:07:15.689 --> 00:07:18.158
واحنا بننزل من العربية
علشان  نصلي

00:07:18.251 --> 00:07:23.377
قالي هو احنا كده اتعلمنا قد إيه من ال٧ جمل
اللي لازم أتعلمهم علشان أعرف أصلي

00:07:24.135 --> 00:07:25.735
 قلت له
تقريبا ولا حاجة

00:07:25.760 --> 00:07:27.894
 لكن بعد الصلاة هنشوف الموضوع ده

00:07:27.966 --> 00:07:33.200
 والمهم يعني ايه  وقفنا صلينا
وبعدها ببص حواليا لقيته اختفى

00:07:33.750 --> 00:07:36.573
و لم أراه مرة أخرى في حياتي

00:07:37.415 --> 00:07:43.330
 ﷲ أعلم بقا...  مستمر في الإسلام
ترك الإسلام بسبب خطأي

00:07:43.646 --> 00:07:45.294
 كان ممكن أقوله

00:07:45.529 --> 00:07:47.189
 في ظرف أسبوع أو اتنين

00:07:47.337 --> 00:07:49.353
هتتعلم السبع جمل دول

00:07:49.981 --> 00:07:53.496
قبل ما أقطع على نفسي عهد
 أني هأعلمه الفاتحة

00:07:53.762 --> 00:07:56.129
 في ١٠ دقائق 
ولا في ربع ساعة

00:07:56.301 --> 00:07:59.968
كان لازم اشوف أنا درجة يعني ذكاء أو انتباه
الشخص اللي أدامي

00:08:00.262 --> 00:08:02.796
 يمكن يكون غير منتبه
 ضعيف التركيز

00:08:03.041 --> 00:08:06.970
 لكن اللي حصل 
هو أني أنا أصبته باحباط

00:08:07.213 --> 00:08:09.813
العبرة هنا هي أنه

00:08:11.025 --> 00:08:16.516
للأسف الواحد أحياناً العمل الصالح بيتحول عنده إلى عادة

00:08:16.977 --> 00:08:19.462
فالدعوة إلى ﷲ عمل تعبدي

00:08:19.712 --> 00:08:24.987
 لابد من صاحبها لما يعمل الدعوة 
  يصاحب الدعوة  إخلاص

00:08:25.300 --> 00:08:27.354
 و يعرف أن الهداية من ﷲ

00:08:27.514 --> 00:08:30.921
أما إذا العمل التعبدي صار عادة عند الإنسان

00:08:31.061 --> 00:08:32.835
وكأنه حرفة

00:08:32.954 --> 00:08:35.321
بيتسحب توفيق ربنا هنا

00:08:35.360 --> 00:08:37.564
والإنسان بيخطئ أخطاء كبيرة

00:08:37.828 --> 00:08:41.882
ربنا نفسه سبحان الله يعني سبحان الله 
 قال للنبي ﷺ نفسه

00:08:42.000 --> 00:08:48.659
 إِنَّكَ( للنبي) لَا تَهْدِي مَنْ أَحْبَبْتَ وَلَكِنَّ اللَّهَ
يهْدِي مَنْ يَشَاءُ

00:08:48.815 --> 00:08:51.597
كثير من الدعاة
 أصبحت الدعوة بالنسبة لهم عادة

00:08:51.660 --> 00:08:55.817
 وصنعة بيتقنها بدون استشعار
للجانب العبادي فيها

00:08:56.089 --> 00:08:58.870
والشيطان بيدخل على الإنسان
من باب الدين

00:08:59.238 --> 00:09:02.509
 هو الشيطان يعني ... آآآ قال ايه لآدم

00:09:02.992 --> 00:09:07.883
 وَقَالَ مَا نَهَاكُمَا رَبُّكُمَا عَنْ هَذِهِ الشَّجَرَةِ

00:09:07.999 --> 00:09:13.094
إِلَّا أَنْ تَكُونَا مَلَكَيْنِ أَوْ تَكُونَا مِنَ الْخَالِدِينَ

00:09:13.470 --> 00:09:15.470
يعني ايه تكونا من الخالدين

00:09:15.688 --> 00:09:18.047
يعني دي فيها منفعة دنيوية

00:09:18.110 --> 00:09:21.221
الانسان هتبقى صحته كويسة و يعيش أبدا 
وما يموتش خالص

00:09:21.518 --> 00:09:22.455
منفعة دنيوية

00:09:22.612 --> 00:09:25.838
تكونا ملكين يعني تبقوا ملايكة

00:09:26.010 --> 00:09:29.589
 و الملايكة لا يعصون الله ما أمرهم

00:09:29.774 --> 00:09:36.078
بالتالي آدم عصى ﷲ مرة 
حتى لا يعصيه مرة أخرى أبدا

00:09:36.274 --> 00:09:39.193
 شوف الشيطان يدخل  من باب الدين

00:09:39.951 --> 00:09:47.051
 قال تعالى فَإِذَا قَرَأْتَ الْقُرْآَنَ
فَاسْتَعِذْ بِاللَّهِ مِنَ الشَّيْطَانِ الرَّجِيمِ

00:09:47.364 --> 00:09:50.297
 ليه أستعذ بالله من الشيطان الرجيم وأنا هاقرا قرآن
هو أنا هعمل حاجة وحشة

00:09:50.500 --> 00:09:51.508
ده أنا هاقرا قرآن

00:09:51.602 --> 00:09:52.063
لا

00:09:52.273 --> 00:09:55.289
ما هو الشيطان يدخلك من باب القرآن

00:09:55.625 --> 00:09:57.023
تتلو  القرآن

00:09:57.291 --> 00:10:01.424
فيبدأ يدخلك الشيطان بقى
يا سلام ... صوتك جميل جداً

00:10:02.025 --> 00:10:05.200
ياه ... انت تستحق تبقى إمام المسجد
اللي حنب بيتك ده

00:10:05.375 --> 00:10:09.159
تصدق بقى 
انت عارف انت لو انت بقيت إماما المسجد اللي جنب بيتك ده

00:10:09.184 --> 00:10:11.670
فلسطين هىتحرر
يبدأ يسخنّك

00:10:12.131 --> 00:10:16.303
تبدأ بقى انت تصدّق الكلام ده 
وترسل شكاوى كيدية

00:10:16.296 --> 00:10:18.358
للوزارة في الإمام الموجود

00:10:18.476 --> 00:10:19.702
عشان تتخلص منه

00:10:19.882 --> 00:10:22.272
كل ده ابتدا بإيه
بقراءة قرآن

00:10:22.547 --> 00:10:24.415
لكن ما كانتش لوجه الله تعالى

00:10:24.536 --> 00:10:30.700
لذلك.. كل إنسان...
 يجب أنه يبقى داعيا إلى ﷲ

00:10:30.763 --> 00:10:32.005
في محيطه

00:10:32.296 --> 00:10:33.452
في الناس اللي حواليه

00:10:33.484 --> 00:10:38.070
لكن لا يجب أن ينظر للناس
على أنهم أقل منه

00:10:38.171 --> 00:10:40.806
و لا يجب إذا نجح في دعوتهم

00:10:40.986 --> 00:10:44.104
أو في دعوة بعض الأشخاص
 أن يدخله الغرور

00:10:44.151 --> 00:10:47.345
 نصيحتي لكل إنسان بيسمعني النهاردة

00:10:47.713 --> 00:10:51.274
لازم ... تبقى داعي إلى الله

00:10:51.580 --> 00:10:55.400
يعني  تبقى جسر 
الناس تعبر عليه إلى الجنة

00:10:55.507 --> 00:10:58.421
ولكن احذر من أن تكون جسراً

00:10:58.512 --> 00:11:03.316
يعبر عليه الناس إلى الجنة 
ثم يلقى به في النار

00:11:03.863 --> 00:11:06.275
 و السلام عليكم و أشوفكم بكرة 
بإذن الله

00:11:06.408 --> 00:11:08.423
في ذكرى جديدة و عبرة جديدة

00:11:08.502 --> 00:11:11.915
ولو كنتم بتتفرجوا على الانترنت
 ماتنسوش تعملوا لايك و شير للفيديو

00:11:12.119 --> 00:11:15.493
و تشتركوا في القناة بالضغط على زر سبسكرايب

00:11:15.548 --> 00:11:16.095
سلام عليكم


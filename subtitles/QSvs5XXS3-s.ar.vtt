WEBVTT
Kind: captions
Language: ar

00:00:10.260 --> 00:00:14.740
عرفنا في الفيديو اللي فات كل الحاجات اللي محتاجين نعرفها عن لبس البيبي

00:00:15.240 --> 00:00:19.580
وفي الفيديو ده هنعرف ازاي في الأول بنقلعه مش ازاي نلبسه

00:00:19.580 --> 00:00:24.760
لإنه في الحقيقة اول ما البيبي هيتولد هيبقى في حد تاني هو اللي هيلبسه لبسه

00:00:24.760 --> 00:00:27.040
اللي انتي محضراه قبل الولادة

00:00:27.040 --> 00:00:32.260
فا اول تعامل ليكي مع البيبي في لبسه هيبقى ان انتي بتقلعيه مش بتلبسيه

00:00:32.700 --> 00:00:37.680
مهم جداً قبل ما نبتدي نقلع البيبي ان احنا نبقى محضرين اللبس اللي هنلبسهوله

00:00:37.680 --> 00:00:40.240
بعد ما نقلعه علشان طبعاً اول حاجة

00:00:40.240 --> 00:00:44.340
ما نضطرش نسيب البيبي لوحده ونروح نجيب اللبس اللي احنا نسيناه

00:00:44.340 --> 00:00:49.080
و الحاجة التانية ان احنا ما نطولش المدة اللي البيبي هيقعدها من غير لبس

00:00:49.080 --> 00:00:51.320
فا ممكن طبعاً يبرد او يجيله برد

00:00:51.580 --> 00:00:55.620
مهم برده، ان احنا قبل ما نبتدي سواء هنقلع البيبي او هنلبسه

00:00:55.620 --> 00:01:00.520
ان احنا نقلع اي حاجة ممكن نبقى لابسينها في ايدينا تعوره او تخربشه

00:01:05.300 --> 00:01:09.180
لما بنقلع البيبي بنبتدي دايما من تحت من قدم البيبي

00:01:09.180 --> 00:01:11.320
وبنطلع لفوق لغاية ما بنوصل لراسه

00:01:11.480 --> 00:01:17.460
ولما بنلبسه بنعكس فا بنبتدي براس البيبي وبننزل لتحت لغاية ما بنوصل للقدم

00:01:17.460 --> 00:01:20.080
اول حاجة حنعملها ان احنا هنفك الكباسين

00:01:20.080 --> 00:01:22.840
بتاعة الطبقة اللي البيبي لابسها من فوق

00:01:30.360 --> 00:01:31.220
بعد كده

00:01:31.440 --> 00:01:36.820
هنمسك طرف اللبس اللي البيبي لابسه بإيد وبالإيد التانية هنمسك رجله من

00:01:36.820 --> 00:01:42.960
عند ركبته ودايماً لما بنمسك اي مفصل من مفاصل البيبي بنمسكه بالجزء كله

00:01:42.960 --> 00:01:46.580
المحيط حواليه مش بنمسكه بصباعين كده بس

00:01:46.720 --> 00:01:51.640
فا هنمسك ركبة البيبي كويس بالإيد كلها وبالإيد التانية طرف اللبس

00:01:51.680 --> 00:01:56.220
وهنشد الاتنين عكس بعض لغاية ما نطلع رجل البيبي من اللبس

00:01:56.760 --> 00:01:59.340
هنعمل بنفس الطريقة الرجل التانية

00:02:00.900 --> 00:02:03.180
بعد كده هنطلع على دراع البيبي

00:02:03.180 --> 00:02:06.680
لو البيبي لابس في ايده جوانتي منفصل زي ده

00:02:06.680 --> 00:02:11.760
فا هنشده اول حاجة ولو الجوانتي بتاعه منه فيه في السالوبت زي ده

00:02:11.760 --> 00:02:15.940
فا خلاص هنسيبه و احنا بنقلع السالوبت كده كده هيتقلع معاه

00:02:15.940 --> 00:02:21.280
علشان نقلع دراع البيبي بنفس الفكرة هنمسك طرف الكم من تحت الإيد

00:02:21.280 --> 00:02:23.840
وهنمسك كتف البيبي بالإيد التانية

00:02:23.840 --> 00:02:27.840
وزي ما قلنا الكتف بالجزء كله المحيط حواليه

00:02:27.840 --> 00:02:33.180
هنشد الاتنين عكس بعض وهنا هنلاقي ان انتي لما بتشدي دايماً كم السالوبت

00:02:33.180 --> 00:02:35.460
هتلاقي البيبي بيتني كوعه على نفسه

00:02:35.460 --> 00:02:38.940
كإنه بيحاول يساعدك ان هو يقلع لبسه معاكي

00:02:40.900 --> 00:02:43.280
هنعمل نفس الطريقة الناحية التانية

00:02:46.040 --> 00:02:49.920
وبكده هنبقى قلعنا البيبي من الطبقة اللي لابسها من فوق

00:02:50.380 --> 00:02:54.820
بعد كده هنقلعه الطبقة التحتية، هنفك الكباسين من تحت

00:02:55.960 --> 00:02:59.180
وهنمسك رجل البيبي بالتلات صوابع دول

00:02:59.480 --> 00:03:04.940
واحد هيبقى من بره والتاني ما بين رجله والتالت هيبقى من بره الناحية التانية

00:03:04.940 --> 00:03:08.280
فا هنمسك رجل البيبي كويس وهنرفعها حاجة بسيطة

00:03:08.280 --> 00:03:12.780
ونرجع طرف الطبقة التحتية اللي البيبي لابسها من تحت لفوق

00:03:12.780 --> 00:03:16.940
على قد ما نقدرعلشان نوصلها اقرب حاجة لراس البيبي

00:03:17.260 --> 00:03:21.480
بعد كده، هنطلع دراع البيبي من الطبقة التحتية برده بنفس الطريقة

00:03:21.480 --> 00:03:26.600
هنمسك كم السالوبت بإيد وبالإيد التانية هنمسك كتف البيبي

00:03:26.600 --> 00:03:31.220
ونشد الاتنين عكس بعض وهنا برده البيبي هيتني كوعه على نفسه

00:03:31.220 --> 00:03:32.880
علشان يخرج دراعه معاكي

00:03:33.180 --> 00:03:35.780
بنفس الفكرة هنعمل الناحية التانية برده

00:03:37.580 --> 00:03:42.540
وبكده هيبقى فاضل ان احنا بس نقلع الطبقة التحتية من راس البيبي

00:03:43.000 --> 00:03:45.040
فا أول حاجة هنعملها هنشيل

00:03:45.040 --> 00:03:48.820
البرنيطه اللي البيبي لابسها الاول اذا كان لابس برنيطه

00:03:48.960 --> 00:03:53.340
وبعد كده هنشد الجزء اللي عند الرقبة كويس أوي

00:03:53.340 --> 00:03:55.900
في السالوبت بتاعه او الطبقة التحتية

00:03:55.900 --> 00:03:59.740
وبإيدينا من ورا هنمسك راس البيبي ونرفعها حاجة بسيطة

00:03:59.740 --> 00:04:05.460
ونعدي اللبس من فوق راسه ونسحبه من تحت بالطريقة دي

00:04:06.320 --> 00:04:11.320
دايما هتلاقي بالنسبة للطبقة التحتية في حاجة موجودة عشان توسعلك شوية

00:04:11.320 --> 00:04:16.160
وتخليكي تبقي قادرة ان انتي تطلعي اللبس او تدخليه من راس البيبي بسهولة

00:04:16.320 --> 00:04:21.280
فا في مثلا حاجة بالطريقة دي هيبقى في طبقتين معديين كده على بعض

00:04:21.280 --> 00:04:25.780
لما تشدي هيعملك وسع كويس عشان تقدري تدخلي اللبس او تقلعيه

00:04:25.780 --> 00:04:27.140
من راس البيبي بسهولة

00:04:27.700 --> 00:04:31.600
في كمان ممكن تلاقي  انه في مثلاً كبسونتين على ناحية

00:04:31.600 --> 00:04:35.880
او كبسونه في ناحية وكبسونه في ناحية تانية او حتى في الظهر

00:04:35.880 --> 00:04:40.860
بس دايما هيبقى موجود حاجة توسعلك علشان تقدري تدخلي اللبس بسهولة

00:04:40.860 --> 00:04:45.360
وبكده نبقى عرفنا ازاي نقلع البيبي بشكل يبقى سهل علينا

00:04:45.360 --> 00:04:46.960
وسريع في نفس الوقت

00:04:46.960 --> 00:04:49.880
في الفيديو اللي جاي هنعرف ازاي بنلبسه لبسه


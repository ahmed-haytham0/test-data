WEBVTT
Kind: captions
Language: ar

00:00:00.000 --> 00:00:00.620
السلام عليكم

00:00:00.840 --> 00:00:02.560
في البداية وبسرعة كده نحب نقول كلمتين

00:00:02.560 --> 00:00:04.560
عن حريق طريق القاهرة الإسماعيلية الصحراوي

00:00:04.560 --> 00:00:07.540
حتى الآن والحمد لله كل الأخبار إن مفيش وفيات

00:00:07.540 --> 00:00:09.880
وإن المصابين في المستشفيات لتلقي العلاج

00:00:09.880 --> 00:00:11.660
ربنا يقومهم بالسلامة.. ويعوضهم خير

00:00:11.660 --> 00:00:14.580
ويعوض كل اللي خسر عربيته.. ولا خسر بضاعته وأكل عيشه

00:00:14.580 --> 00:00:16.980
ربنا يحفظ الجميع ويحفظ بلدنا مصر

00:00:16.980 --> 00:00:19.560
بلدنا مصر.. اللي تستحق مننا المرادي وقفة بقى!

00:00:19.560 --> 00:00:20.600
يعني مش ممكن كده فعلاً!

00:00:20.600 --> 00:00:21.980
إحنا لو اتكلمنا عن الحرايق في مصر

00:00:21.980 --> 00:00:23.760
ممكن نعمل موسم كامل.. مش حلقة!

00:00:23.760 --> 00:00:24.780
ومش بفكرة كترتها..

00:00:24.780 --> 00:00:26.660
ومتقوليش ده بيحصل في كل حتة في العالم

00:00:26.660 --> 00:00:28.440
كفاية بقى يا عم.. خلي عندك دم

00:00:28.440 --> 00:00:31.220
الفكرة إننا مش بنتعلم حاجة من الحوادث والكوارث دي

00:00:31.220 --> 00:00:33.000
وغالبا ولا بنحاسب حد عليها؟!

00:00:33.000 --> 00:00:35.640
عمرك سمعت عن مسئول أو موظف صغير أو كبير..

00:00:35.640 --> 00:00:36.860
اتحاسب بسبب قضية حريق!

00:00:36.860 --> 00:00:39.260
عمرك شوفت مؤتمر صحفي لوزير أو مسئول

00:00:39.260 --> 00:00:41.280
طالع بيعرض نتيجة التحقيقات بكل شفافية

00:00:41.340 --> 00:00:43.540
وجنبه مسئول تاني بيقولك إحنا عملنا لجنة

00:00:43.600 --> 00:00:46.660
واللجنة دي وضعت آليات وخطط محكمة لعدم تكرار ما حدث

00:00:46.660 --> 00:00:49.160
وإننا استعنا بنظم مراقبة بشرية وإلكترونية

00:00:49.160 --> 00:00:51.160
وأجهزة إنذار مبكر وحطينا خطط

00:00:51.160 --> 00:00:55.200
وعملنا تدريب وتأهيل لمجموعات في كيفية مواجهة الأزمات والكوارث

00:00:55.200 --> 00:00:59.760
لضمان.. وحط تحت ضمان دي مليون خط، لضمان عدم تكرار ما حدث!

00:00:59.760 --> 00:01:02.840
يعني "بتحصل في كل حتة في العالم" ممكن أفوتها وأقبلها على مضض

00:01:02.840 --> 00:01:04.500
لو اللي حصل ده جديد ولا مفاجيء

00:01:04.500 --> 00:01:06.440
لكن نفس نوعية الحوادث بتحصل

00:01:06.440 --> 00:01:08.980
في نفس الأماكن والمؤسسات وبنفس الطريقة

00:01:08.980 --> 00:01:11.440
على مدار سنين طويلة وعمالة تتكرر

00:01:11.440 --> 00:01:14.320
وإنت يا حكومة فين حضرتك؟! بتعملي إيه! مبتعمليش حاجة!

00:01:14.320 --> 00:01:15.140
دي الحقيقة المرة

00:01:15.140 --> 00:01:17.140
على الأقل قومي اعملي شاي بدل اللي برد ده

00:01:17.140 --> 00:01:18.800
والناس تقعد تقولك اشرب الشاي يا عم بكر!

00:01:18.800 --> 00:01:20.640
يا جماعة الموقف محزن فعلاً..

00:01:20.640 --> 00:01:22.360
وإحنا مش عايزين كلامنا يبقى فيه كآبة..

00:01:22.360 --> 00:01:23.340
بس هنعمل إيه يا حكومة..

00:01:23.340 --> 00:01:24.760
أخش أجيبلك سطر الحرائق من جوه!

00:01:24.760 --> 00:01:28.100
نسينا حريق شركة السويس لتصنيع البترول اللي كان في فبراير 2012

00:01:28.100 --> 00:01:31.860
وبسببه توفي وأصيب حوالي 20 مواطن.. نسيناه أيوة..

00:01:31.860 --> 00:01:34.620
نسيناه لدرجة إنه بعده وبأقل من شهرين بس

00:01:34.620 --> 00:01:36.560
حصل حريق تاني في شركة تانية جنبه!!

00:01:36.560 --> 00:01:39.440
في إبريل 2012 حريق شركة النصر للبترول!

00:01:39.440 --> 00:01:41.920
واللي استمر أيام! ولا بنتعلم..

00:01:41.920 --> 00:01:45.640
واحد يقولي يااااه ده إنت قلبك إسود أوي يا جدع.. ده من 2012 يا عم

00:01:45.640 --> 00:01:46.880
طيب يا شبح يا أبو قلب أبيض

00:01:46.880 --> 00:01:49.220
نسينا حريق إيتاي البارود اللي كان في نوفمبر اللي فات

00:01:49.220 --> 00:01:50.960
أيوة.. نوفمبر 2019

00:01:50.960 --> 00:01:53.960
الحريق اللي برضه كان سببه كسر في ماسورة مواد بترولية

00:01:53.960 --> 00:01:54.760
زي ما النيابة قالت

00:01:54.760 --> 00:01:57.220
بسبب حرامية حفروا الأرض ووصلوا لخط البترول

00:01:57.220 --> 00:01:59.500
وركبوا عليه محبس.. بقوا كل شوية يفتحوه

00:01:59.500 --> 00:02:02.020
يسحبوا منه بترول.. ولما الدنيا مشيت معاهم وزأططت!

00:02:02.020 --> 00:02:04.020
حبوا يركبوا محبس تاني.. الخط مستحملش

00:02:04.020 --> 00:02:07.940
اتكسر واتسربت المواد البترولية اللي أدت إلى الحريق الضخم ساعتها!

00:02:07.940 --> 00:02:08.780
عمر حد سأل

00:02:08.780 --> 00:02:10.160
هو إحنا ليه معندناش نظام يقولنا

00:02:10.160 --> 00:02:12.700
إن معدل الضخ في المواسير أو خطوط البترول اختلف!

00:02:12.700 --> 00:02:15.000
زاد مثلاً.. يبقى في تسريب أو حد بيسرق!

00:02:15.000 --> 00:02:17.460
قل مثلاً.. يبقى في حاجة مسدودة ولا مشكلة

00:02:17.460 --> 00:02:20.900
وفي كل الحالات.. تنور عندنا لمبة.. ولا يزمر جرس

00:02:20.900 --> 00:02:22.900
فأوقف وأشيك وأبص وأدور..

00:02:22.900 --> 00:02:25.600
وأعلن حالة طارئة بدرجة معينة لكل مستوى خطورة

00:02:25.600 --> 00:02:28.480
وأنوه في وسائل الإعلام بسرعة.. وعلى صفحات السوشيال ميديا

00:02:28.480 --> 00:02:31.080
والإدارات المختلفة تتحرك.. المرور ينزل يغير الاتجاهات

00:02:31.080 --> 00:02:34.360
المطافي تيجي بسرعة والإسعاف وراها.. الفرق المتخصصة تتحرك!

00:02:34.360 --> 00:02:37.520
الطيارات الهليكوبتر تطير حوالين المكان.. زي الأفلام الأجنبي كده

00:02:37.520 --> 00:02:40.580
لكن لأ.. من أصغر موظف لأكبر مسئول في البلد

00:02:40.580 --> 00:02:43.660
كان يا مزوغ.. يا قاعد بيفطر.. يا بيعد الدقايق عشان يروح!

00:02:43.660 --> 00:02:46.400
الكارثة برضه هي البجاحة في الأخبار لما يقولك

00:02:46.400 --> 00:02:48.900
نجاح في إطفاء الحريق! يا عم اتنيل على خيبتك!

00:02:48.900 --> 00:02:51.060
أومال كمان مش عايز تطفّيه! أومال إنت جاي بتعمل إيه؟

00:02:51.060 --> 00:02:52.720
إحنا هنا مش بنقلل من الجهود والمخاطر

00:02:52.720 --> 00:02:54.720
اللي بيتعرض ليها رجال الدفاع المدني والإسعاف

00:02:54.720 --> 00:02:57.320
إحنا بننتقد حالة "تصدير نجاح وهمي"

00:02:57.320 --> 00:03:00.280
واستغلال جهود ناس تعبت فعلاً واشتغلت وأدت دورها

00:03:00.280 --> 00:03:01.780
ورمت نفسها في قلب الخطر

00:03:01.780 --> 00:03:04.520
عشان تغطي على تقصير ناس تانية قاعدة بتهوي!

00:03:04.520 --> 00:03:05.840
ليه قاعدة بتهوي.. أقولك

00:03:05.840 --> 00:03:08.640
إنه حتى بلاش يا عم 2019.. من شهرين

00:03:08.640 --> 00:03:10.400
من شهرين يا شبح يا أبو قلب أبيض إنت

00:03:10.400 --> 00:03:12.200
وذاكرة سمكية حلوة ومش شقية

00:03:12.200 --> 00:03:15.560
يعني مايو 2020 حريق جوة محطة بنزين في مدينة العاشر

00:03:15.560 --> 00:03:19.840
بسبب عربية نقل وقود فيها 45 طن بنزين كانت بتنقل حمولتها للبنزينة..

00:03:19.840 --> 00:03:21.540
يعني إجراء اعتيادي بيحصل كل شوية

00:03:21.540 --> 00:03:24.880
ورغم كده حصل حريق برضه.. والمحطة تضررت جداً

00:03:24.880 --> 00:03:27.260
وربنا ستر واتلم الموضوع من غير وفيات

00:03:27.260 --> 00:03:30.000
الموضوع بجد كارثي.. مش عشان حريق.. لأ

00:03:30.000 --> 00:03:32.740
عشان مفيش لا إرادة ولا فكر لمواجهة كارثة

00:03:32.740 --> 00:03:35.600
إننا نقعد نفكر ونخطط ونستفيد من التجارب والحوادث

00:03:35.600 --> 00:03:37.240
ونشوف اللي حصل ده.. حصل ليه؟

00:03:37.240 --> 00:03:40.940
ونجاوب على السؤال ده.. إزاي نخليه ميحصلش تاني؟

00:03:40.940 --> 00:03:42.480
طيب أنا أخدت كل الاحتياطات..

00:03:42.480 --> 00:03:44.880
وراح حصل برضه.. إزاي أواجهه على أكمل وجه

00:03:44.880 --> 00:03:46.020
خاصة إنه حصل قبل كده..

00:03:46.020 --> 00:03:49.420
وكل واحد يبقى عارف اللي عليه.. دوري كحكومة.. دوري كمجتمع

00:03:49.420 --> 00:03:51.420
التخطيط.. التدريب.. الوعي.. وغيرها

00:03:51.420 --> 00:03:54.040
كل دي حاجات مش بتحصل للأسف.. للأسف بقول كده

00:03:54.040 --> 00:03:57.360
عشان كده بنقول.. دي حوادث هتتكرر.. للأسف برضه

00:03:57.360 --> 00:04:00.600
عشان إحنا لحد دلوقتي مش عارفين نفرق ما بين الدولة والحكومة

00:04:00.600 --> 00:04:03.040
ولا عايزين نعرف حقوقنا.. وأي حاجة.. أي حاجة..

00:04:03.040 --> 00:04:04.240
ممكن نقول عليها أمن قومي!

00:04:04.240 --> 00:04:05.720
طب أرواح الناس مش أمن قومي؟

00:04:05.720 --> 00:04:08.040
مقدرات وممتلكات المواطن مش أمن قومي؟

00:04:08.040 --> 00:04:09.340
هي "خمسة بالمصري" مش أمن قومي؟

00:04:09.340 --> 00:04:13.080
طبعاً أمن قومي.. وبنشكر مليون متابع على صفحتنا على فيسبوك

00:04:13.080 --> 00:04:15.080
بنشكركم لدعمكم وتشجيعكم

00:04:15.080 --> 00:04:16.440
ونحب نقولكم كلكم

00:04:16.440 --> 00:04:17.260
خمسة بقى كده

00:06:05.620 --> 00:06:06.740
أحلى مسا على عيونك

00:06:06.740 --> 00:06:07.420
إزيك يا مواطن؟

00:06:07.420 --> 00:06:08.880
عامل إيه يابا.. مزاجك عامل إيه؟

00:06:08.880 --> 00:06:10.580
أخدت إنجازات النهاردة ولا لسة مأخدتش؟

00:06:10.580 --> 00:06:11.500
طب تعالا خد

00:06:11.500 --> 00:06:14.920
أي مواطن هيطلب شقة.. هنديله اعطيله شقة

00:06:14.920 --> 00:06:16.920
بصراحة يعني.. وإحنا متعودين معاكم على الصراحة

00:06:16.920 --> 00:06:18.280
إيه الإنجاز هنا.. عادي يعني

00:06:18.280 --> 00:06:19.960
ده شغل الحكومة وده حق المواطن

00:06:19.960 --> 00:06:22.520
يا عم بكر اتقل بس.. ده الشقة الواحدة بـ 600 ألف جنيه

00:06:22.520 --> 00:06:24.120
يعني أكتر من نص مليون جنيه

00:06:24.120 --> 00:06:26.580
يااااه يا عم الحاج.. أما قصة! عبرة صحيح

00:06:26.580 --> 00:06:28.780
لا.. كده الكلام اختلف.. يعني الشقة بـ600 ألف جنيه

00:06:28.780 --> 00:06:31.180
والمواطن محلوب الدخل هياخد شقة بالمبلغ ده

00:06:31.180 --> 00:06:32.900
المبلغ اللي الحكومة مبخلتش بيه عليك

00:06:32.900 --> 00:06:35.880
وده مش مَن ولا حاجة.. لأ.. لا المرادي إنجاز.. ليه بقى؟

00:06:35.880 --> 00:06:39.140
عشان إحنا لازم نتعاير برضه! ويتقالنا إن فلوس شقة واحدة

00:06:39.140 --> 00:06:41.380
لو حطناها في البنك كانت هتجيب 9000 جنيه في الشهر

00:06:41.380 --> 00:06:43.660
إنت متخيل.. يعني 108 ألف جنيه في السنة

00:06:43.660 --> 00:06:46.520
لكن الريس قال لأ.. الحكومة قالت لأ.. وزير المالية قال لأ..

00:06:46.520 --> 00:06:47.620
إحنا هنعمل بيهم شقة

00:06:47.620 --> 00:06:50.000
وده من غير المرافق والتشطيب وطبعا من غير تمن الأرض

00:06:50.000 --> 00:06:52.900
يعني الشقة دي فعلياً يوصل تمنها مليون و200 ألف!

00:06:52.900 --> 00:06:56.280
يعني لو حطيناهم في البنك يعملوا سنويا 216 ألف جنيه

00:06:56.280 --> 00:06:56.880
ثانية واحدة كده!

00:06:56.880 --> 00:06:58.520
لا يابا.. خلي مشروع الشقق ليك..

00:06:58.520 --> 00:07:01.460
أنا كمواطن منزوع الدخل.. عايش في العشوائيات عالة على العاصمة

00:07:01.460 --> 00:07:04.600
إنتوا جايين تجاملوني بشقة! خليهالك يابا.. وخليلك المليون و200 ألف

00:07:04.600 --> 00:07:06.600
حطهم في البنك زي ما إنت عايز

00:07:06.600 --> 00:07:08.740
وإديني في إيدي 18 ألف جنيه كل أول شهر

00:07:08.740 --> 00:07:11.140
وأنا مش هسيبلك العاصمة.. أنا هسيبلك العمران كله..

00:07:11.140 --> 00:07:12.380
هروح أسكن في الصحراء الغربية

00:07:12.380 --> 00:07:15.520
طبعا ده تصور ساذج على الطرح الساذج برضه

00:07:15.520 --> 00:07:17.740
بتاع إن كل جنيه من فلوس المواطن آجي أصرفه

00:07:17.740 --> 00:07:20.620
أقوله خلي بالك أنا لو كنت حطيته في البنك كان جاب كذا!

00:07:20.620 --> 00:07:21.660
إيه المقارنة دي يعني!

00:07:21.660 --> 00:07:23.260
شو استفدت أنا من هاذي المقارنة يعني؟

00:07:23.260 --> 00:07:25.260
شو استفدت إنت؟ شو استفادت الأمة يعني؟

00:07:25.260 --> 00:07:27.040
عايزين نعمل سكة حديد محترمة وآدمية

00:07:27.040 --> 00:07:28.600
يتقالنا ده أنا أحط الفلوس في البنك

00:07:28.600 --> 00:07:30.800
جايين نعمل شقق يقولك أحط الفلوس في البنك

00:07:30.800 --> 00:07:31.960
خلاص يا عم إحنا موافقين..

00:07:31.960 --> 00:07:35.320
فوكنا من كل المشروعات والمليارات بتاعتها ونحط فلوسها في البنوك

00:07:35.320 --> 00:07:37.620
تبرعات صندوق تحيا مصر وغيرها نحطها في البنوك

00:07:37.620 --> 00:07:39.540
منعملش لا مصانع ولا نبني ولا نزرع

00:07:39.540 --> 00:07:42.220
إحنا ناخد فلوس البلد كلها ونحطها في البنوك

00:07:42.220 --> 00:07:43.780
ونلم في الغلة كل أول شهر..

00:07:43.780 --> 00:07:46.560
والشعب يعيش بقى ويتنغنغ.. طالما الموضوع سهل كده!

00:07:46.560 --> 00:07:49.420
بلا مشروع تطوير عشوائيات.. بلا تغيير السيارات لغاز طبيعي

00:07:49.420 --> 00:07:52.280
ونصرف في مليارات.. لازمتها إيه؟ ما نحط الفلوس في البنوك

00:07:52.280 --> 00:07:55.740
وكل مواطن هيمسك في إيده بالميت كده 100 ألف جنيه كل أول شهر

00:07:55.740 --> 00:07:58.820
يعني أصلا نص الشعب بيتفسح في أوروبا.. والنص التاني في المالديف

00:07:58.820 --> 00:08:01.440
واللي في المالديف يروح أوروبا.. واللي في أوروبا يطلع على المالديف

00:08:01.440 --> 00:08:04.060
وتبقى مصر ترانزيت بس ونعمل رسوم عبور عادي

00:08:04.060 --> 00:08:06.920
والبلد تفضى بقى.. ولا زحمة ولا ضغط على البنية التحيتة

00:08:06.920 --> 00:08:08.500
ولا الفصل فيه 100 عيل ولا بتاع

00:08:08.500 --> 00:08:10.880
والحكومة تروق كده لأكل عيشها.. يعلموا استثمارات بقى

00:08:10.880 --> 00:08:13.660
يفتحوا أكشاك سجاير وعصاير في المطار.. أي حاجة

00:08:13.660 --> 00:08:15.080
والشعب منه للبنك على طول!

00:08:15.080 --> 00:08:15.940
مش هينفع والله!!

00:08:15.940 --> 00:08:18.720
مش هينفع كل مليم في البلد نقعد نقول لو حطيناه في البنك

00:08:18.720 --> 00:08:19.520
كان مش عارف إيه..

00:08:19.520 --> 00:08:21.040
طيب خد دي.. وشوف دي..

00:08:21.040 --> 00:08:23.460
إيه رأيك الـ 2 مليار جنيه بتوع حبيب العادلي

00:08:23.460 --> 00:08:25.560
في قضية سرقة أموال وزارة الداخلية

00:08:25.560 --> 00:08:27.680
لو حطيناهم في البنك يجيبوا كام برأيك؟

00:08:27.680 --> 00:08:28.240
إيه ده؟!

00:08:28.240 --> 00:08:30.140
يجيبوا 500 جنيه! لا يا عم كده مخسرة معانا يا عم!

00:08:30.140 --> 00:08:32.880
يعني الـ 600 ألف جنيه.. اللي هم يادوب نص مليون بس

00:08:32.880 --> 00:08:34.660
بيجيبوا في السنة 108 ألف جنيه

00:08:34.660 --> 00:08:38.960
و2 مليار اللي هم 2000 مليون جنيه.. إنت مستوعب يابا.. يابا

00:08:38.960 --> 00:08:40.960
المليار الواحد بيساوي ألف مليون

00:08:40.960 --> 00:08:44.320
فـ 2 مليار جنيه جابوا لمصر 500 جنيه في العمر

00:08:44.320 --> 00:08:46.440
ونص مليون هيجيب 9000 جنيه في الشهر

00:08:46.440 --> 00:08:47.940
هي كده يا عم المليارات دي غدارة

00:08:47.940 --> 00:08:50.560
طيب إيه رأيك زي ما الحكومة ناوية تأمم الجراجات اللي مش شغالة

00:08:50.560 --> 00:08:52.940
رأيك؟ رأي مين يابا!! إنت هنا مواطن مصري

00:08:52.940 --> 00:08:55.780
ملكش رأي وملكش رؤية ولا حتى تقدر تحط لنفسك هدف

00:08:55.780 --> 00:08:57.840
إنت يابا تصحى من النوم تغسل وشك وتحمد ربك كده

00:08:57.840 --> 00:09:00.420
وتشوف الكلام داير على إيه في البلد وتمشي وراه..

00:09:00.420 --> 00:09:04.200
يا عم بس خلينا نتخيل.. خلينا نتخيل إننا بناخد وندي مع بعض في بلدنا

00:09:04.200 --> 00:09:06.200
إنت يا عم هتأمم الجراجات اللي مش شغالة

00:09:06.200 --> 00:09:08.940
طيب برضه ما نأمم ملاعب الجولف مثلاً اللي بمساحات ضخمة

00:09:08.940 --> 00:09:10.940
واللي بتستهلك مياه وسماد وبيتصرف عليها

00:09:10.940 --> 00:09:14.260
أكتر ما لو كنا هنعملها أرض زراعية نطلع منها أكل.. مم!

00:09:14.260 --> 00:09:16.140
أو نعمل عليها مشروعات صغيرة تشغل المئات؟

00:09:16.140 --> 00:09:19.820
وبرضه ما تيجي نسحب مئات المترات المربعة إن مكانش الآلاف

00:09:19.820 --> 00:09:22.880
من رجال أعمال ومستثمرين أخدوا أراضي من الدولة عشان مشروعات

00:09:22.880 --> 00:09:24.660
ولا عملوا مشروعات عليها ولا بتاع؟!

00:09:24.660 --> 00:09:26.660
طيب إيه رأيك زي ما هنقلب العربيات لغاز طبيعي

00:09:26.660 --> 00:09:28.260
زي ما هنوقف تراخيص البناء

00:09:28.260 --> 00:09:29.780
طيب ليه منوقفش شغل البرلمان الحالي؟

00:09:29.780 --> 00:09:31.400
وليه يبقى عندنا برلمان جديد تاني أصلا؟!

00:09:31.400 --> 00:09:32.460
هو الأولاني عمل إيه يعني؟

00:09:32.460 --> 00:09:35.200
بنعمل مجلس شيوخ.. ومعندناش محليات من 2011

00:09:35.200 --> 00:09:37.060
ولا حتى قبل 2011 وحياتك!

00:09:37.060 --> 00:09:38.380
طيب ما المحليات أولى يا جدعان

00:09:38.380 --> 00:09:41.300
المحليات اللي شغلها تكون خدامة تحت رجل المواطن

00:09:41.300 --> 00:09:44.500
ولا كمان مسئول المحليات هيطلع يقولنا أنا كمحليات!

00:09:44.500 --> 00:09:45.700
أحيه بصراحة يعني

00:09:45.700 --> 00:09:47.340
برلمان ليه بس وتكاليف على الفاضي

00:09:47.340 --> 00:09:50.100
والله العظيم يا باشا أي قانون عايز تعمله.. اعمله

00:09:50.100 --> 00:09:51.680
وإحنا هنعمل حوار مجتمعي كده على الضيق

00:09:51.680 --> 00:09:53.960
عند الأوستاز أحمد في الاستديو ونوافق عليه على طول

00:09:53.960 --> 00:09:57.500
ونوفر مليارات بتتصرف على نواب وانتخابات وبتاع

00:09:57.500 --> 00:09:59.500
والله ربنا هيحاسبنا على الفلوس اللي بنرميها في الأرض دي

00:09:59.500 --> 00:10:02.040
يا باشا.. يا باشا أنت البرلمان والبرلمان أنت..

00:10:02.040 --> 00:10:06.000
وموازنة المجلس الموقر.. نبقى نحطها في صندوق جامع زكا عن صحتنا

00:10:06.000 --> 00:10:07.580
أو نحطها في البنك! وتجيبلنا فلوس

00:10:07.580 --> 00:10:11.180
نعمل بيها مشروع 100 مليون شمسية بطول سواحل مصر..

00:10:11.180 --> 00:10:13.920
لكل مواطن شمسية وكرسي من الطويل ده اللي بيتفرد

00:10:13.920 --> 00:10:15.320
وجنبه بقى شوب العصير بتاعه

00:10:15.320 --> 00:10:18.640
يعني حتى لو المواطن فكر يرجع من المالديف.. ميدخلش العاصمة برضه

00:10:18.640 --> 00:10:20.160
لا هيفضل على كرسيه على الساحل

00:10:20.160 --> 00:10:21.680
حلول كلها منطقية وعظيمة

00:10:21.680 --> 00:10:23.540
وبتصب في حاجة واحدة بس

00:10:23.540 --> 00:10:24.280
أنــــــا الدولة

00:10:24.280 --> 00:10:25.120
أنــــــا النظام

00:10:25.120 --> 00:10:25.900
أنــــــا الحكومة

00:10:25.900 --> 00:10:27.220
وإنت.. لقيط!

00:10:27.220 --> 00:10:28.240
عارف يعني إيه لقيط

00:10:28.240 --> 00:10:30.720
بس كده.. إحنا ماسكين البلد من 52

00:10:30.720 --> 00:10:32.720
وحصل غلطة كده وانحراف عن المسار

00:10:32.720 --> 00:10:34.180
مسار ثورة يوليو المجيدة

00:10:34.180 --> 00:10:35.580
حاجة اسمها كده يناير

00:10:35.580 --> 00:10:38.200
بس الحمد لله صححنا الطريق ورجعنا تاني للمسار

00:10:38.200 --> 00:10:41.100
فإحنا طول 68 سنة.. عمالين ناخد قرارات غلط..

00:10:41.100 --> 00:10:44.480
أدت في النهاية في 2020 لكوارث فوق بعضيها

00:10:44.480 --> 00:10:45.400
فمين اللي هيشيل الليلة؟

00:10:45.400 --> 00:10:47.140
أ#ــا هو ده سؤال؟ المجتمع طبعاً

00:10:47.140 --> 00:10:50.100
فنبدأ ناخد قرارات.. دون الرجوع أو التمهيد للمجتمع ده..

00:10:50.100 --> 00:10:52.340
ما إحنا كمجتمع ملناش أي قيمة

00:10:52.340 --> 00:10:55.040
المجتمع مش أمن قومي حضرتك.. الدولة أمن قومي

00:10:55.040 --> 00:10:55.880
طب يعني إيه دولة؟

00:10:55.880 --> 00:10:57.700
هوووش إنت بتسأل؟ ممنوع تسأل

00:10:57.700 --> 00:10:59.380
ما إحنا لسه قايلين.. أنا كدولة!

00:10:59.380 --> 00:11:00.980
أنا بقى مين.. أنا مسئول في البلد!

00:11:00.980 --> 00:11:03.460
إمبارح مكنتش هنا.. النهاردة جيت.. بكرة مش هكون موجود

00:11:03.460 --> 00:11:06.920
بس مصر وشعبها هيفضلوا موجودين.. والمسئولين بيتغيروا!

00:11:06.920 --> 00:11:08.920
فهل ينفع كل مسئول يبقى هو الدولة؟!

00:11:08.920 --> 00:11:09.580
أيوة ينفع!!

00:11:09.580 --> 00:11:10.760
حتى لو مبتتقالش زي زمان

00:11:10.760 --> 00:11:14.000
كانت بتتكتب بالبونط العريض.. وبتتشكل بأجسام الطلاب الخريجين

00:11:14.000 --> 00:11:16.500
مصر مبارك.. كده.. في سطر واحد

00:11:16.500 --> 00:11:20.260
مصر مبارك.. مصر بتاعة مبارك.. مصر هي مبارك!

00:11:20.260 --> 00:11:21.960
ومبارك فين دلوقتي؟ ومصر فين؟

00:11:21.960 --> 00:11:24.640
الكلام اللي فات ده يبان إنه هزار.. لكنه مش كده للأسف

00:11:24.640 --> 00:11:27.120
حتى فكرة بسيطة بتاعة لو حطتها في البنك

00:11:27.120 --> 00:11:29.120
دي مش محض صدفة! لأ.. دي ليها جذور وأسباب

00:11:29.120 --> 00:11:32.020
يمكن اتفصلت في كتاب النظام القوي والدولة الضعيفة

00:11:32.020 --> 00:11:34.020
اللي كتبه الراحل الدكتور سامر سليمان

00:11:34.020 --> 00:11:35.720
اللي اتكلم عن مفهوم الدولة الريعية

00:11:35.720 --> 00:11:39.380
اللي بيدخلها فلوس من غير شغل مباشر أو من غير إنتاج من المجتمع

00:11:39.380 --> 00:11:41.280
زي البترول وقناة السويس والسياحة مثلاً

00:11:41.280 --> 00:11:43.620
كلها حاجات موجودة بالفعل وهي أساس الاقتصاد

00:11:43.620 --> 00:11:45.420
فالمواطن هنا بيبقى على الهامش

00:11:45.420 --> 00:11:47.600
عكس دول تانية.. المواطن هو اللي بيجيب القرش

00:11:47.600 --> 00:11:49.260
وبيصنع وبيؤثر في الاقتصاد

00:11:49.260 --> 00:11:52.160
عشان كده المجتمع قوي ومؤثر.. مش لقيط!

00:11:52.160 --> 00:11:54.780
الحقيقة المرة إننا قدام حالة واضحة جداً

00:11:54.780 --> 00:11:58.560
من إن المجتمع ضعيف جداً.. والحكومة قوية جداً

00:11:58.560 --> 00:12:00.480
عايز دليل.. على قفا من يشيل!

00:12:00.480 --> 00:12:03.080
جرب كده تطلع لايف وتنتقد المجتمع.. حتى بدون أدب

00:12:03.080 --> 00:12:05.960
اقعد شيله الطين فوق دماغه وإن هو فيه وعليه

00:12:05.960 --> 00:12:10.720
طيب اقفل كده اللايف وبعد يومين اطلع  انتقد بكل أدب الحكومة وقول

00:12:10.760 --> 00:12:13.240
مش هتلحق تقول.. المجتمع ندوس عليه عادي

00:12:13.240 --> 00:12:15.240
بس الحكومة لأ.. ومش هيكون! وده ليه؟

00:12:15.240 --> 00:12:17.120
عشان إحنا جامدين قوي بالصلاة على النبي

00:12:17.120 --> 00:12:19.120
إحنا نرفد الصحفي محمد منير من شغله

00:12:19.120 --> 00:12:21.040
ونضيق عليه الشغل في أي حتة تانية

00:12:21.040 --> 00:12:23.600
طب أنا هطلع أقول رأيي على صفحتي.. ولا هطلع أتكلم ببلاش

00:12:23.600 --> 00:12:25.940
رأي.. وتتكلم..! الاتنين؟ هاتوه

00:12:25.940 --> 00:12:28.980
ندخله السجن وهو عدى الـ 65 سنة عادي

00:12:28.980 --> 00:12:31.300
بدون أي تهمة وبدون أي دليل على أي جريمة

00:12:31.300 --> 00:12:34.280
إيه ده.. هو تعب؟! طيب نخليه ولا نطلعه! إممممم

00:12:34.280 --> 00:12:34.820
طلعوه

00:12:34.820 --> 00:12:36.980
وشوية ونطلعه! عادي برضه براحتنا

00:12:36.980 --> 00:12:39.660
فطبعاً هو مواطن عادي.. هو صحفي عادي

00:12:39.660 --> 00:12:42.420
هو مش مكرم محمد أحمد.. اللي بعتناله طيارة خاصة توديه المستشفى

00:12:42.420 --> 00:12:44.060
هو مش في مستوى العبد الرحيم علي

00:12:44.060 --> 00:12:46.200
هو مش فنانة قديرة ولا مطرب قدير سعادتك

00:12:46.200 --> 00:12:48.160
ده حتة صحفي.. وبيعارضنا كمان

00:12:48.160 --> 00:12:50.000
حتى لو قال إن خلافنا من أجل الوطن

00:12:50.000 --> 00:12:52.240
هووووش..  أنا الوطن ياض

00:12:52.240 --> 00:12:53.460
ويموت.. وبس!

00:12:53.460 --> 00:12:55.320
والناحية التانية.. وزير داخلية سابق..

00:12:55.320 --> 00:12:58.720
خد براءة من كل حاجة.. كل الشباب والبنات والآباء والأبناء

00:12:58.720 --> 00:13:00.060
اللي اتقتلوا في أيام ثورة يناير

00:13:00.060 --> 00:13:02.000
العربيات اللي كانت بتدهس في المواطنين

00:13:02.000 --> 00:13:02.680
هووووووش..

00:13:02.680 --> 00:13:04.380
إيه ده إنت أخدت 2 مليار.. طب تعالا بقى

00:13:04.380 --> 00:13:06.640
والله لإحنا مغرمينك 500 جنيه.. ورقة واحدة

00:13:06.640 --> 00:13:07.800
وهنا الدرس المستفاد

00:13:07.800 --> 00:13:09.960
إن ليه تسرق مليار.. وتدفع 500 جنيه غرامة

00:13:09.960 --> 00:13:12.420
لما ممكن تسرق 2 مليار وتدفع 500 جنيه برضه

00:13:12.420 --> 00:13:16.520
بس خلي بالك.. أكثر من 2 مليار هتدخل في شريحة  غرامة 750 جنيه

00:13:16.520 --> 00:13:17.820
فدي ممكن تبقى تقيلة عليك شوية

00:13:17.820 --> 00:13:18.920
هنا المقارنة واضحة

00:13:18.920 --> 00:13:21.800
أنا وزير.. حتى لو سابق.. فأنا النظام.. أنا قوي

00:13:21.800 --> 00:13:23.400
إنت مواطن.. حتى لو صحفي..

00:13:23.400 --> 00:13:25.120
فإنت لقيط.. ولازم تكون ضعيف

00:13:25.120 --> 00:13:27.120
بس للأمانة.. هيفضل المواطن أعلى..

00:13:27.120 --> 00:13:30.140
طول ما هو فاهم وواعي إنه مش مواطن لقيط.. لأ

00:13:30.140 --> 00:13:33.020
ده مواطن ابن مجتمع قوي.. وهيفضل المجتمع أقوى

00:13:33.020 --> 00:13:37.020
خاصة لو فيه مواطنين بيطالبوا بحقهم.. مواطنين مع بعض أو لوحدهم

00:13:37.020 --> 00:13:37.960
كل واحد فيهم قوي

00:13:37.960 --> 00:13:40.640
خاصة لو مواطن شارك في ثورة يناير

00:13:40.760 --> 00:13:45.920
محمـــد محمـــد منـــير يوســـف
شارك بصدق وإخلاص في ثورة 25 يناير 2011

00:13:45.920 --> 00:13:48.300
ربنا يرحمك رحمة واسعة.. ويرحم كل الشهداء

00:13:48.300 --> 00:13:48.960
الخلاصــــة..

00:13:48.960 --> 00:13:50.960
هل تعلم إن خريطة الكرة الأرضية ملعوب فيها؟

00:13:50.960 --> 00:13:53.640
لو لسة متعرفش.. فالخريطة ملعوب فيها..ملعوب فيها فعلاً!

00:13:53.640 --> 00:13:56.920
يعني مثلا في دول حجمها على الخريطة أكبر بكتير

00:13:56.920 --> 00:13:58.380
من حجمها الحقيقي في الواقع!

00:13:58.380 --> 00:14:00.760
ودول وقارات كاملة خلوها أصغر من حجمها الحقيقي

00:14:00.760 --> 00:14:03.000
ممكن تروحوا تقروا أو تشوفوا فيديوهات شرح للقصة دي

00:14:03.000 --> 00:14:05.600
اللي ليها طبعاً أسباب كتير.. أهمها أنا عالم أول..

00:14:05.600 --> 00:14:08.080
أبقى كبير عشان أبان قوي

00:14:08.080 --> 00:14:08.580
فبرضه..

00:14:08.580 --> 00:14:12.000
كتير جداً من الأمور في بلدنا مصر هتتعدل لما المعادلة دي تتظبط

00:14:12.000 --> 00:14:14.240
والمقاسات الحقيقة تتحط مظبوط

00:14:14.240 --> 00:14:16.500
الحكومة والمواطن.. جملة بتتقال كتير

00:14:16.500 --> 00:14:19.880
تلاقي مسئول يقولك أنا كدولة بقدملك يا مواطن

00:14:19.880 --> 00:14:23.340
ومسئول تاني يقولك أنا كحكومة بعملك يا مواطن

00:14:23.340 --> 00:14:26.080
وهنا في شوية مشاكل الصراحة وحاجات لازم تتفكك

00:14:26.080 --> 00:14:26.860
الدولة حاجة

00:14:26.860 --> 00:14:29.120
السلطة أو الحكومة.. حاجة تانية خالص

00:14:29.120 --> 00:14:30.960
المواطن.. لا يا حبيبي اسمه "المجتمــــع"

00:14:30.960 --> 00:14:32.640
دولة - سلطة - مجتمع

00:14:32.640 --> 00:14:35.040
نظام التمزيق والتقزيم اللي بيتمارس ده

00:14:35.040 --> 00:14:37.740
بقصد أو بدون قصد لازم نبطله وناخد بالنا منه

00:14:37.740 --> 00:14:39.740
ليه لما واحد بس.. واحد بس

00:14:39.740 --> 00:14:43.420
عشان هو مسئول يقولك أنا الحكومة بقدم ليك يا مواطن

00:14:43.420 --> 00:14:44.620
ما تقول بقدم للمجتمع!

00:14:44.620 --> 00:14:47.160
قول أنا الوزير الفلاني.. شغال عند المواطنين

00:14:47.160 --> 00:14:49.480
وبقدم للمجتمع كذا وكذا.. لكن لأ!

00:14:49.480 --> 00:14:51.560
أنا النظام.. أنا الحكومة.. أنا الدولة

00:14:51.560 --> 00:14:53.700
وإنت.. إنت حتة مواطن محلوب الدخل

00:14:53.700 --> 00:14:55.400
تحمد ربنا وتبوس إيدك وش وضهر

00:14:55.400 --> 00:14:57.820
إننا الدولة.. سيبنا اللي في إيدينا والتفتنا ليك

00:14:57.820 --> 00:15:00.640
أنا كمسئول لازم أكون أقوى.. حتى لو المجتمع ضعيف!

00:15:00.640 --> 00:15:04.400
فأنا الحكومة لازم أكون قوية.. حتى لو الدولة بمختلف مكوناتها ضعيفة!

00:15:04.400 --> 00:15:06.440
الدولة اللي بتتكون من مجتمع في الأساس

00:15:06.440 --> 00:15:08.940
عايش على الأرض اللي فيها مقدرات وموارد

00:15:08.940 --> 00:15:10.940
وبعدها تيجي المؤسسات غير الرسمية

00:15:10.940 --> 00:15:13.700
زي العيلة أو القبيلة أو نقابة أو جمعية وغيرها

00:15:13.700 --> 00:15:14.760
وتيجي السلطة أو الحكومة

00:15:14.760 --> 00:15:15.560
فهووووب

00:15:15.560 --> 00:15:18.220
ييجي مسئول واحد يبلع كل اللي فات ده.. في كرشه

00:15:18.220 --> 00:15:19.780
إزاي يا عم إنت؟! إزاي؟

00:15:19.780 --> 00:15:23.200
ويقوم يمسك المجتمع الكبير ده.. ويقوله هووووش إنت مش كبير

00:15:23.200 --> 00:15:25.980
إنت مواطن.. عارف يعني إيه مواطن؟ يعني لقيط!

00:15:25.980 --> 00:15:27.760
أنا أقولك.. بعد الانفجار العظيم..

00:15:27.760 --> 00:15:29.820
ولما تشكلت القارات في العالم كله

00:15:29.820 --> 00:15:32.700
وتشكل في مصر السجل المدني وظهرت الحكومة

00:15:32.700 --> 00:15:34.700
فالحكومة كل يوم بتروح شغلها في أمان الله عادي

00:15:34.700 --> 00:15:36.500
في يوم كده الصبح وهي بتفتح وبترش مياه

00:15:36.500 --> 00:15:38.140
لقتك يا مواطن مرمي على باب السجل

00:15:38.140 --> 00:15:41.420
والحفريات بتأكد إنه كان فيه حياة في مصر قبل ظهور المواطن

00:15:41.420 --> 00:15:43.880
فسجلناك وعلمناك وأكلناك وشربناك!

00:15:43.880 --> 00:15:46.920
وشغلناك وعملنالك طرق وكباري وشبكات إنترنت

00:15:46.920 --> 00:15:47.820
وجبنالك تليفون..

00:15:47.820 --> 00:15:48.900
بتتفرج علينا منه ناو..

00:15:48.900 --> 00:15:49.880
تليفون هتخش منه

00:15:49.880 --> 00:15:51.520
تشترك دلوقتي في خمسة بالمصري على يوتيوب..

00:15:51.520 --> 00:15:53.520
وتعمل لايك للحلقة وتكتبلنا رأيك في تعليق

00:15:53.520 --> 00:15:55.100
إحنا هنا بنسمح بالآراء عادي

00:15:55.100 --> 00:15:57.360
هنا في خمسة بالمصري إنت شريك.. مش لقيط

00:15:57.360 --> 00:15:58.940
وتروح كمان تشارك الحلقة دي مع صحابك

00:15:58.940 --> 00:16:00.360
وتاخد لفة في حلقاتنا اللي فاتت

00:16:00.360 --> 00:16:02.760
وطبعاً تستنانا وحلقة جديدة الخميس اللي الجاي

00:16:04.120 --> 00:16:04.620
سلام..


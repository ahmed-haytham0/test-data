WEBVTT
Kind: captions
Language: ar

00:00:00.000 --> 00:00:03.080
غير حياتك مع مكتبة أسلوب

00:00:03.080 --> 00:00:05.380
أهلا بكم في سلسلة حلقات مكتبة أسلوب

00:00:05.380 --> 00:00:07.940
حلقاتنا, عبادرة عن تلخيص للكتب الأكثر مبيعا

00:00:07.940 --> 00:00:09.760
واللي غيرت حياة ملاااييين من الناس

00:00:09.760 --> 00:00:11.420
في ڤيديوهات قصيرة وشيقة

00:00:11.420 --> 00:00:15.020
بطريقة أسرع وأسهل في الاستيعاب والتأثير وإنت قاعد في مكانك

00:00:15.020 --> 00:00:19.240
كتاب حلقتنا النهاردة اسمه: "العادات السبع للأشخاص الأكثر فاعلية”

00:00:19.240 --> 00:00:21.020
7 habits of highly effective people

00:00:21.020 --> 00:00:22.500
للكاتب: ستيڤ كاڤي

00:00:22.500 --> 00:00:25.180
الكتاب ده تم ترجمته لأكتر من ٤٠ لغة

00:00:25.180 --> 00:00:28.420
واتباع منه أكتر من ٢٥ مليون نسخة حول العالم

00:00:28.420 --> 00:00:33.240
فكرة الكتاب بتدور حوالين ٧ أفكار أساسية هما محور تلخيص الكتاب النهاردة

00:00:33.240 --> 00:00:37.480
الكتاب بيوضح إن فيه ٧ عادات بيشترك فيهم كل الناس الأكثر نجاحا في حياتهم

00:00:37.480 --> 00:00:39.920
والعادات دي ممكن أي حد يتعلمها

00:00:39.920 --> 00:00:43.360
وتغير حياته زي ما غيرت حياة ملايين من الناس قبل كده

00:00:43.360 --> 00:00:45.200
تعالوا نعدي على السبع عادات دول

00:00:45.200 --> 00:00:48.900
العادة الأولى للناس الأكثر نجاحا : Be Proactive

00:00:48.900 --> 00:00:51.840
ترجمتها بالعربي “خليك إيجابي ومبادر”

00:00:51.840 --> 00:00:55.200
خلينا نشرحلكم معناها الحقيقي في الحياة علشان تبقى واضحة ليكم

00:00:55.200 --> 00:00:56.480
الناس مقسومة فريقين

00:00:56.480 --> 00:01:00.920
الفريق الأول: بيخلي الأحداث والظروف تتحكم في حياته وبيستسلم ليها

00:01:00.920 --> 00:01:04.660
والفريق ده صعب انه ينجح في حياته وصعب انه يعيش حياة سعيدة

00:01:04.660 --> 00:01:07.380
الفريق الثاني: هي الناس الإيجابية والمبادرة

00:01:07.380 --> 00:01:11.140
الناس دي بتتعامل مع الظروف على انها بتحصل لكل الناس

00:01:11.140 --> 00:01:14.420
وان دي فرصة ليها انها تكون متميزة عن الناس التانية

00:01:14.420 --> 00:01:17.400
لأنها مش بتسمح للظروف دي انها تتحكم في حياتها

00:01:17.400 --> 00:01:20.540
وبيرسموا لحياتهم طريق لغاية لما يوصلوا للنجاح

00:01:20.540 --> 00:01:22.380
ومش بيضيعوا أي مجهود أو وقت

00:01:22.380 --> 00:01:25.240
في إنهم يعلقوا سبب عدم نجاحهم على أي شماعة

00:01:25.240 --> 00:01:28.140
وهما عارفين ان الطاقة الضايعة في إلقاء اللوم على الظروف

00:01:28.140 --> 00:01:29.720
مش هاتحسن من حياتهم

00:01:29.720 --> 00:01:31.820
فيه ناس بتعلق فشلها على حال البلد

00:01:31.820 --> 00:01:35.320
والتعليم والبطالة والظروف والحالة الإجتماعية

00:01:35.320 --> 00:01:37.920
وفي ناس تانية في نفس البلد وبنفس التعليم

00:01:37.920 --> 00:01:41.400
ونفس تحديات البطالة والظروف والحالة الإجتماعية

00:01:41.400 --> 00:01:43.340
وقدرت تبني نفسها وتنجح

00:01:43.340 --> 00:01:46.160
فيه أمهات…. مسؤليات الأولاد والبيت والأسرة

00:01:46.160 --> 00:01:49.340
مش بتخليها تعرف تبني لنفسها أي مستقبل مستقل

00:01:49.340 --> 00:01:52.000
وبتشتكي طول اليوم إن معندهاش وقت

00:01:52.000 --> 00:01:55.540
وفي أمهات بنفس التحديات دي بتقدر تشتغل وتدرس

00:01:55.540 --> 00:01:59.140
وتحضر كمان ماچيستير ودكتوراه… وتبقى ناجحة في كل دول

00:01:59.140 --> 00:02:03.080
في ناس بتست نى ان الشركة اللي بيشتغل فيها هي اللي تعلمها وتكبرها

00:02:03.080 --> 00:02:06.000
وفي ناس هي اللي بتجتهد وتثبت نفسها

00:02:06.000 --> 00:02:08.940
وهي اللي بتبني وتكبر الشركات اللي هي بتشتغل فيها

00:02:08.940 --> 00:02:12.840
لو عاوز تكون انسان ناجح إنت كمان خليك مع الفريق الإيجابي والمبادر

00:02:12.840 --> 00:02:15.100
Begin with the end in mind :العادة الثانية

00:02:15.100 --> 00:02:16.840
إبدأ… والنهاية في ذهنك

00:02:16.840 --> 00:02:21.400
الناس الناجحة لازم تتخيل نفسها يوم وفاتها عاوز الناس تفتكرك بإيه بالظبط

00:02:21.400 --> 00:02:25.240
وإنت نفسك… لو هاتكتب قصة حياتك تتمنى يكون مكتوب فيها إيه؟

00:02:25.240 --> 00:02:27.540
لو عاوز تكتب إنك عشت: رب أسرة صالح

00:02:27.540 --> 00:02:31.600
يبقى تبدأ تدي إهتمام أكبر لأسرتك وتسعى انك تكون قدوة ليهم

00:02:31.600 --> 00:02:34.520
لو عاوز تكتب إنك كنت: إنسان ناجح في شغلك

00:02:34.520 --> 00:02:37.980
يبقى تبطل كسل وإجتهد وإسعى علشان تبني النجاح ده

00:02:37.980 --> 00:02:40.380
لو عاوز تكتب إنك  كنت: بار بوالديك

00:02:40.380 --> 00:02:45.500
يبقى تحط خطة يومية إنك تسأل عليهم وتقضي مصالحهم وتخليهم ي فتخروا بيك

00:02:45.500 --> 00:02:48.000
Put first things first :العادة الثالثة

00:02:48.000 --> 00:02:49.360
رتب أولوياتك

00:02:49.360 --> 00:02:52.800
الحاجات اللي بنعملها في الحياة… بتكون حاجات مهمة أو مش مهمة

00:02:52.800 --> 00:02:54.060
وبتكون زي كده

00:02:54.060 --> 00:02:55.160
حاجات مهمة وطارئة

00:02:55.160 --> 00:02:57.220
حاجات مهمة بس غير طارئة

00:02:57.220 --> 00:02:58.940
حاجات مش مهمة بس طارئة

00:02:58.940 --> 00:03:01.060
حاجات مش مهمة ومش طارئة

00:03:01.060 --> 00:03:05.460
الحاجات المهمة والطارئة: زي مثلا العبادة وتسليم شغل في ميعاد محدد

00:03:05.460 --> 00:03:08.880
وأيام الإمتحانات… والظروف الطارئة المهمة اللي بتحصل للإنسان

00:03:08.880 --> 00:03:11.560
كلها حاجات مهمة ولازم تتعمل في الوقت الحالي

00:03:11.560 --> 00:03:15.280
الحاجات المهمة بس غير طارئة… بيكون فيه حاجات مهمة جدا

00:03:15.280 --> 00:03:18.860
بس للأسف لو ماتعملتش مش هايحصل مشكلة في الوقت الحالي

00:03:18.860 --> 00:03:22.420
بس هاتأثر على المستقبل… زي ممارسة الرياضة يوميا

00:03:22.420 --> 00:03:25.620
وتحسين العلاقات الأسرية وتحسين مستوى التعليم

00:03:25.620 --> 00:03:27.700
تحديد وتحقيق الأهداف في الحياة

00:03:27.700 --> 00:03:31.280
حاجات مش مهمة بس طارئة: زي مثلا تتفرج على ماتش كورة

00:03:31.280 --> 00:03:33.700
لازم تشوفه في ميعاده… أو هايفوتك

00:03:33.700 --> 00:03:36.000
حاجات مش مهمة ومش طارئة

00:03:36.000 --> 00:03:39.700
اللي هي الفايسبوك يعني والقعدة على القهوة والكلام في اللي مالكش فيه

00:03:39.700 --> 00:03:41.880
حاجات مش مهمة… ومش طارئة

00:03:41.880 --> 00:03:45.320
للأسف… إحنا بنقضي معظم حياتنا في الحاجات اللي مش مهمة

00:03:45.320 --> 00:03:47.620
إحنا لازم نرتب أولويات حياتنا صح

00:03:47.620 --> 00:03:50.060
ونعيش حياتنا بناء على الأولويات دي

00:03:50.060 --> 00:03:52.360
يعني لو أهم أولوية عندك هي طاعة ربنا

00:03:52.360 --> 00:03:56.020
يبقى مايجييش وقت الصلاة وتدي أهمية لأي حاجة تانية عن الصلاة

00:03:56.020 --> 00:03:59.700
ولو أسرتك ليها أولولية عندك يبقى تقضي وقت أطول مع أسرتك

00:03:59.700 --> 00:04:02.300
ولو نجاحك في حياتك العملية من أولوياتك

00:04:02.300 --> 00:04:05.520
يبقى لازم تختار إنك تخصص وقت أكبر لنجاحك

00:04:05.520 --> 00:04:08.080
ووقت أقل لتضييع الوقت والفايس بوك

00:04:08.080 --> 00:04:09.860
العادة الرابعة:Think Win Win

00:04:09.860 --> 00:04:11.940
فكر بطريقة المكسب المشترك

00:04:11.940 --> 00:04:15.780
النجاح في الحياة هو إنك تكون عاوز اللي أدامك ناجح وسعيد

00:04:15.780 --> 00:04:18.840
زي ما إنت بتتمنى لنفسك  إنك تكون ناجح وسعيد

00:04:18.840 --> 00:04:20.880
يعني لو إنت صاحب شركة أو شغل

00:04:20.880 --> 00:04:25.060
و فاكر إن مكسبك هايتحقق من غير ما الموظفين اللي عندك يكسبوا و ينجحوا

00:04:25.060 --> 00:04:26.600
ويتقدموا هما كمان في حياتهم

00:04:26.600 --> 00:04:30.040
يبقى انت أكيد غلطان ماتخافش انهم يسيبوا شركتك لو بقوا شاطرين

00:04:30.040 --> 00:04:33.720
انت هاتستفاد ان الناس الكويسة هاتكون عاوزة تشتغل معاك في المستقبل

00:04:33.720 --> 00:04:38.080
لأنك بنيت سمعة انك بتبني للناس مستقبلهم في نفس الوقت اللي انت بتكسب فيه

00:04:38.080 --> 00:04:39.860
نجاحكم مرتبط ببعض

00:04:39.860 --> 00:04:42.940
لو انت زوج وفاكر ان انت من حقك انك تخرج مع أصحابك

00:04:42.940 --> 00:04:44.620
وتتنفس في الشغل مع زمايلك

00:04:44.620 --> 00:04:48.000
بس مراتك لازم تشيل مسؤلية البيت والأولاد وضغطوات الحياة

00:04:48.000 --> 00:04:50.680
وميكونش لها نفس الوقت اللي انت بتتنفس فيه مع أصحابك

00:04:50.680 --> 00:04:54.060
وفاكر نفسك ان ممكن تعيش حياة سعيدة…. يبقى انت أكيد غلطان

00:04:54.060 --> 00:04:57.340
لو انتي زوجة وفاكرة ان لما تنقلي ضغوطات الحياة عليكي

00:04:57.340 --> 00:04:59.200
عصبية للأولاد ولجوزك

00:04:59.200 --> 00:05:02.620
وفاكرة ان الحياة ممكن تكون سعيدة… يبقى انتي كمان غلطانة

00:05:02.620 --> 00:05:08.940
الحياة بتكون بس سعيدة… لما تبدأ تهتم الأول ان اللي أدامك يكون كسبان وسعيد

00:05:08.940 --> 00:05:13.260
حتى لو احتجت انك تستثمر وقت ومجهود في الأول انك تخلي اللي أدامك سعيد

00:05:13.260 --> 00:05:17.020
زي كل استثمار ناجح لو عملته صح هاتلاقي النتيجة في الآخر

00:05:17.020 --> 00:05:18.600
لو انت طالب في مدرسة أو جامعة

00:05:18.600 --> 00:05:22.280
وفاكر ان لما تخبي معلومات أو كورسات أو حلول عن باقي زمايلك

00:05:22.280 --> 00:05:23.380
ده هايخليك ناجح

00:05:23.380 --> 00:05:25.620
ده هايخليك إنسان مكروه وأناني

00:05:25.620 --> 00:05:30.400
وعمرك ما هاتنجح أبدا كمان مرة هاتبقى مكروه وفاشل وأناني

00:05:30.400 --> 00:05:31.240
العادة الخامسة:

00:05:31.240 --> 00:05:34.140
seek first to understand, then to be understood

00:05:34.140 --> 00:05:37.780
حاول انك تفهم أولا قبل أن يفهمك الآخرون

00:05:37.780 --> 00:05:41.640
الكاتب بيقول: إحنا بنقضي معظم حياتنا نتعلم نقرأ ونكتب

00:05:41.640 --> 00:05:43.800
لكن مش بنتعلم إن إحنا نسمع

00:05:43.800 --> 00:05:47.440
لو انت زوج أو زوجة… العادة دي مهمة جدا جدا جدا

00:05:47.440 --> 00:05:50.400
طبعا مع العادة رقم ٤… النجاح بيكون مشترك

00:05:50.400 --> 00:05:54.500
إنت كزوج لازم تفهم المجهود الخرافي اللي مراتك بتعمله

00:05:54.500 --> 00:05:56.340
من أول لما بتصحى من النوم

00:05:56.340 --> 00:06:00.520
علشان تدير أسرة كاملة بكل تحديات ومحبطات الحياة

00:06:00.520 --> 00:06:04.340
وإنتي كزوجة لازم تقدري الضغوطات اللي بره البيت على زوجك

00:06:04.340 --> 00:06:08.940
لازم كل واحد يحاول يفهم اللي أدامه قبل ما اللي قدامه يحس بيه ويفهمه

00:06:08.940 --> 00:06:11.020
العادة السادسة: synergies

00:06:11.020 --> 00:06:12.140
التعاون الإبداعي

00:06:12.140 --> 00:06:15.440
هو تعاون بين أكتر من شخص عندهم إمكانيات مختلفة

00:06:15.440 --> 00:06:20.600
بيكملوا بعض وبيطلعوا نتايج مفيش حد فيهم يقدر يطلع الناتج ده لواحده

00:06:20.600 --> 00:06:23.860
مثال: فريق عمل أسلوب اللي بينتج الڤيديو اللي انتوا شايفينه ده

00:06:23.860 --> 00:06:25.160
فيه في فريق العمل

00:06:25.160 --> 00:06:26.280
اللي بيكتب الاسكريبت

00:06:26.280 --> 00:06:28.220
ومنهم اللي بيسجل و يعمل مونتاج للصوت

00:06:28.220 --> 00:06:29.520
ومنهم اللي بيشتغل على الجرافيكس

00:06:29.520 --> 00:06:33.020
واللى بيعمل الأبليكيشنز بتاعة أسلوب لموبايلات الأي فون والأندرويد

00:06:33.020 --> 00:06:35.560
ومنهم اللي بيعمل الويب سايت  www.osloop.com

00:06:35.560 --> 00:06:39.680
لو جبنا واحد من فريق العمل لواحده…. مش هايعمل حاجة بالناتج بتاعه لواحده

00:06:39.680 --> 00:06:42.100
الإسكريبت لواحده مش هايطلع العمل ده

00:06:42.100 --> 00:06:44.500
ومفيش تسجيل صوت ولا جرافيكس من غير سكريبت

00:06:44.500 --> 00:06:46.940
والويب سايت ملوش لازمة لو مفيش حلقات

00:06:46.940 --> 00:06:49.760
مجموع التعاون الإبداعي لفريق العمل

00:06:49.760 --> 00:06:55.320
بيطلع ناتج مكتمل القيمة… ماينفعش واحد من فريق العمل يطلعه لواحده

00:06:55.320 --> 00:06:58.440
العادة السابعة: سن المنشار sharpen the saw

00:06:58.440 --> 00:07:02.200
ده أهم استثمار كل واحد فينا لازم يستثمره في نفسه

00:07:02.200 --> 00:07:04.200
إن الواحد مايبطلش يتعلم حاجات جديدة

00:07:04.200 --> 00:07:06.940
ويزود مهاراته في الحاجات اللي بيعرف يعملها دلوقتي

00:07:06.940 --> 00:07:10.900
الكتاب بيدي مثال: لو إنت شغلك إنك تقطع شجر في الغابة بمنشار

00:07:10.900 --> 00:07:13.360
وهاتقطع ١٠ شجرات في ١٠ ساعات

00:07:13.360 --> 00:07:17.660
يبقى, لو استثمرت أول ٥ ساعات في إنك تسن المناشر بتاعك كويس أوي

00:07:17.660 --> 00:07:21.980
هاتقدر في ال ٥ ساعات اللي باقيين تقطع ٢٠ شجرة… مش عشرة

00:07:21.980 --> 00:07:24.820
لازم ماتوقفش تحسين مهاراتك في الشغل اللي إنت بتعمله

00:07:24.820 --> 00:07:28.360
يعني لو إنت مصمم جرافيكس يبقى لازم تستثمر كل يوم من وقتك

00:07:28.360 --> 00:07:32.040
إنك تتعلم أدوات تصميم جديدة توفر عليك وقت شغل في المستقبل

00:07:32.040 --> 00:07:34.200
لو شغلك بيحتاج كتابة كتير على الكمببيوتر

00:07:34.200 --> 00:07:38.540
يبقى محتاج تستثمر من وقتك في إنك تتدرب على الكتابة السريعة على الكمبيوتر

00:07:38.540 --> 00:07:43.280
لازم ماتوقفش تعليم أبدا ده أجمل استثمار ممكن تستثمرة بنفسك في نفسك

00:07:43.280 --> 00:07:45.740
وبكده نكون وصلنا لنهاية الكتاب

00:07:45.740 --> 00:07:48.000
ونعمل بقى مراجعة بسيطة على النقط الأساسية

00:07:48.000 --> 00:07:49.260
ال ٣ عادات الأولى دول

00:07:49.260 --> 00:07:52.440
تركيزهم على تحسين عادات النجاح الداخلية لكل شخص فينا

00:07:52.440 --> 00:07:55.880
“خليك مبادر وإيجابي” ماتعلقش عدم نجاحك على شماعة الظروف

00:07:55.880 --> 00:07:58.540
الناجحين هاينجحوا بنفس ظروفك وتحدياتك

00:07:58.540 --> 00:08:02.620
“ إبدأ والنهاية في ذهنك” أكتب قصة حياتك و إرسم نهايتها هاتكون ازاي

00:08:02.620 --> 00:08:05.140
وعيش حياتك بالطريقة اللي تحقق النهاية اللي انت عاوزها

00:08:05.140 --> 00:08:08.600
“رتب أولوياتك ” اقضى معظم وقتك فى الحاجات اللى ليها أولوية فى حياتك

00:08:08.600 --> 00:08:10.020
ال ٣ عادات اللي بعدهم

00:08:10.020 --> 00:08:13.380
بتركز على تحسين العلاقات الخارجية والإجتماعية مع الآخرين

00:08:13.380 --> 00:08:18.840
“فكر بطريقة المكسب المشترك” الحياة مش دايما تنافس… الحياة نجاح مشترك

00:08:18.840 --> 00:08:22.200
“حاول انك تفهم أولا قبل أن يفهمك الآخرون”

00:08:22.200 --> 00:08:24.360
حط نفسك مكان الشخص اللي قدامك

00:08:24.360 --> 00:08:29.420
حاول تفهم هو بيفكر ازاي علشان تقدر تخليه يفهمك

00:08:29.420 --> 00:08:33.300
“التعاون الإبداعي” النجاح الناتج من فريق عمل مبدع

00:08:33.300 --> 00:08:36.500
أكبر من مجموع نجاحات كل الأشخاص منفردين

00:08:36.500 --> 00:08:38.440
العادة الآخيرة “سن منشارك”

00:08:38.440 --> 00:08:44.040
ده أهم استثمار تستثمره بنفسك في نفسك… إنك ماتوقفش تعليم أبدا

00:08:44.040 --> 00:08:46.780
ده كان أول كتاب من سلسلة مكتبة أسلوب

00:08:46.780 --> 00:08:50.420
اكتبلنا اقتراحتك للكتب اللي جاية وشاركنا برأيك في كومنت

00:08:50.420 --> 00:08:54.340
إعمل شير للحلقة ساعدنا في نشر العلم ده لناس كتير جدا محتاجاه

00:08:54.340 --> 00:08:57.340
وإعمل منشن لأصحابك اللي تحب انهم يستفادوا معاك

00:08:57.340 --> 00:09:00.580
هتلاقوا الحلقة مكتوبة بالكامل على موقع أسلوب.كوم

00:09:00.580 --> 00:09:04.820
وكمان هتلاقوها مكتوبة بالكامل على أبليكيشنز أسلوب للأيفون والأندر ويد

00:09:04.820 --> 00:09:08.180
إعمل سابسكرايب لقناة أسلوب علشان توصلك حلقاتنا قبل أي حد

00:09:08.180 --> 00:09:10.320
شير كمان مرة… خليك كريم


WEBVTT
Kind: captions
Language: ar

00:00:09.940 --> 00:00:15.660
على طول جبهة طولها مائة وخمسة وسبعين ألف متر

00:00:16.280 --> 00:00:18.280
كان في كل متر فيه بطولة

00:00:18.640 --> 00:00:25.400
أثناء عملية اقتحام قناة السويس وتسلق خط بارليف والنقط القوية

00:00:46.060 --> 00:00:55.780
لازم إحنا نتذكر الأيام اللي عدّت دي ما عدّتش أونطة كده لازم نتذكرها.

00:01:25.200 --> 00:01:33.180
يعني القيادة في الفدائية مش بالشهادات العليا ولكن بكفاءة بعدد دخولك الأرض هناك

00:01:33.560 --> 00:01:38.400
وعدد العمليات الناجحة اللي أنت عملتها، ده في العمل الفدائي على جميع المستويات في العالم كله

00:01:51.240 --> 00:01:54.740
يأحمد ياعطيفي

00:01:56.800 --> 00:02:01.720
لا يستطيع حد يقول إيه اللي حصل في أربعة وعشرين أكتوبر إلا إحنا،

00:02:02.420 --> 00:02:07.340
لأن إحنا اللي صنعنا أربعة وعشرين أكتوبر بفضل من الله وفقط

00:02:25.240 --> 00:02:27.980
كابتن ميمي

00:02:33.620 --> 00:02:39.260
في 1967 أنا كمواطن عادي مش معقول إن مصر تنضرب

00:02:39.660 --> 00:02:41.800
مش معقول إن مصر تنهزم

00:02:42.940 --> 00:02:48.960
الجيش اللي كان بقى له 19 يوم عمالين نوديه في سيناء في ساعات تدَمّر

00:03:06.520 --> 00:03:10.920
البلد كانت.. الجيش بتاعها كان وقتها قليل

00:03:11.540 --> 00:03:13.540
فجاء الرئيس جمال عبد الناصر

00:03:14.900 --> 00:03:21.120
أعلن إن شعب خط القنال يحمل السلاح ليدافع كل واحد عن مدينته

00:04:07.060 --> 00:04:09.720
بعد نكسة يونيو 1967

00:04:10.900 --> 00:04:12.900
تكونت مجموعات المقاومة الشعبية

00:04:14.460 --> 00:04:17.180
لحماية المنشآت الحيوية اللي موجودة داخل مدينة السويس

00:04:17.240 --> 00:04:19.240
رحنا بعد كده بور توفيق

00:04:20.820 --> 00:04:22.820
نحرس بور توفيق من محاولة الإنزال

00:04:24.920 --> 00:04:26.920
فسمعت إن هيشكلوا فرقة دوريات بحرية

00:04:27.220 --> 00:04:35.380
تطلع من الميناء تقعد طول الليل تحرس شركات البترول من البحر عشان يمنعوا محاولة العدو إن هو يدمر الشركات

00:04:36.060 --> 00:04:45.480
دي كانت مهام بتتم يوميا من ستة مساء لستة صباحا، دوريات ليلية لتأمين السفن الراسية.

00:04:45.780 --> 00:04:49.060
ولكن برضه أنا ما كنتش مقتنع بهذا الكلام

00:04:49.400 --> 00:04:55.000
مش مقتنع عايز أدور على أي حاجة فبدأت أسعى

00:04:55.340 --> 00:05:03.220
فسمعنا عن تكوين منظمة فدائية على غرار المنظمات الفلسطينية زي فتح وغيرها

00:05:04.100 --> 00:05:07.840
أطلِق على هذه المنظمة منظمة سيناء العربية

00:05:08.200 --> 00:05:16.320
فبدأ المتطوعين من أبناء السويس من المجموعات الانتحارية بالذات تنضم فرادى

00:05:28.040 --> 00:05:36.320
ومع بحث وجرى ورمح ففهمت إن مكتب المخابرات يعني ممكن يجندني لعمل زي ده

00:05:36.780 --> 00:05:39.320
رحت أنا المكتب هناك عندهم

00:05:39.820 --> 00:05:43.020
سألت على الضابط قالوا لي موجود إستنى، قعدت شوية، دخلت له

00:05:43.500 --> 00:05:47.920
قال لي أيوه يا عبد المنعم، قلت له أيوه يا أفندم أنت سيادتك عارفني؟

00:05:48.220 --> 00:05:51.500
قال لي آه.. مش أنت اللي ضربت على العدو؟ قلت له أنا اللي ضربت على العدو

00:05:51.800 --> 00:05:54.380
قال لي إحنا عارفين أنك راجل وطني وراجل بتحب بلدك

00:05:54.640 --> 00:05:56.980
وإحنا نحب الرجالة اللي زي دي

00:05:57.360 --> 00:06:02.940
قلت له خلاص مادام بتحبوا الرجالة اللي زي دي وبتحبونا شوفوا لي أي مصلحة

00:06:02.940 --> 00:06:04.400
أروح أضرب العدو هناك

00:06:04.720 --> 00:06:08.080
قال لا دخول جوه غير المكان اللي أنت قاعد فيه في البلد هنا

00:06:08.580 --> 00:06:13.260
قال لي سيناء واسعة وكبيرة وما يفهموهاش إلا الناس العرب اللي جوه

00:06:13.560 --> 00:06:17.840
قلت له تماما، قال لي فإحنا إيه.. هنعمل لك إيه.. برنامج إن شاء الله

00:06:18.140 --> 00:06:20.240
وهندخلك يا سيدي سيناء،

00:06:20.620 --> 00:06:23.880
المهم جابوا لي استمارة ومضيت على الاستمارة مليتها ومضيت

00:06:24.300 --> 00:06:27.320
ودخلت جوه أوضة كده صوروني ثلاث تصويرات

00:06:27.700 --> 00:06:29.960
صورة من الخلف وصورة من الجانب وصورة من الأمام

00:06:30.360 --> 00:06:34.300
وقالوا لي إحنا إيه هنبعت لك بس تكون في المكان

00:06:34.700 --> 00:06:38.380
والحاجات دي طبعا ما تقولش لحد عليها دي حاجات سرية بينا وبين بعضنا،

00:06:38.380 --> 00:06:39.180
قلت له لا ما تخافش

00:06:39.500 --> 00:06:41.500
قال لي إيه رأيك تجيب لي واحد معك

00:06:41.500 --> 00:06:43.180
قلت له ماشي أنا ما عنديش مانع

00:06:43.660 --> 00:06:46.140
فأخذت بعضي ونزلت على الأربعين

00:06:46.420 --> 00:06:49.820
لزميلي غريب ده قلت له يا عم غريب، قال لي إيه، قلت له إيه رأيك في شغل كويس

00:06:50.060 --> 00:06:52.060
قال لي شغل إيه؟ قلت له نروح سيناء

00:06:52.420 --> 00:06:57.700
غريب محمد غريب أتصور وملئ استمارة وكل حاجة وجاب الألغام هيدرب غريب

00:06:58.000 --> 00:07:05.060
فدربه وأنا معاه ومش عارف إيه وقال أنتوا تروحوا ولما أعوزكم هأبقى أجيلكم خلاص يا غريب،

00:07:05.060 --> 00:07:06.760
قال له خلاص يا أفندم

00:07:07.180 --> 00:07:09.980
خدنا بعضنا ومشينا وروّحنا

00:07:10.300 --> 00:07:14.600
وثاني يوم لقينا عربية آخر النهار جاية تعالى يا عبد المنعم تعالى هات غريب معاك وتعالى

00:07:14.760 --> 00:07:16.760
خدنا بعضنا ورحنا لقيناهم مجهزين لنا ألغام

00:07:18.480 --> 00:07:22.680
نفس عملية زرع الألغام اللي إحنا عملناها أول مرة هنعملها ثاني مرة

00:07:22.960 --> 00:07:24.960
عدينا من منطقة ثانية

00:07:25.620 --> 00:07:28.460
وخدنا بعضنا ورحنا زرعنا ألغامنا  وجينا

00:07:30.420 --> 00:07:33.740
ثاني يوم بعت لي قال لي عاوزين إيه واحد كمان

00:07:36.380 --> 00:07:40.120
فأخذنا زميل برضه لنا أسمه محمود عواد

00:07:40.460 --> 00:07:44.460
أكبر مننا برضه وأكبر مني سنا وراجل كان في الجيش.

00:07:44.700 --> 00:07:53.140
بأقول له إحنا يا منعم هنفضل كده قاعدين واليهود في سيناء هنسيبهم كده يقعدوا ده هيبنوا خلاص وهيخدوا سيناء وهنفضل إحنا كده وهمّ كده

00:07:53.600 --> 00:07:56.680
قال لي يعني أنت نفسك تعمل حاجة؟ قلت له طبعا يا منعم

00:07:57.160 --> 00:08:00.500
قال لي طب تعالى معايا، فين؟ قال لي تعالى المخابرات

00:08:00.700 --> 00:08:06.080
فالمهم رحنا هناك قابلوني وخدوا بياناتي وجابوا لي طلب قدمته

00:08:06.500 --> 00:08:08.660
وبدؤوا يتحروا عني شهرين ثلاثة

00:08:08.760 --> 00:08:10.760
جابوا جدود جدودي من الصعيد

00:08:11.120 --> 00:08:14.320
يعني المخابرات بتاعتنا مش أي واحد يخش فيها كده بتقول له أهلا وسهلا

00:08:16.040 --> 00:08:18.040
لا سابوني لغاية ما جئت في يوم قالوا تعالى تفضل روحت

00:08:18.380 --> 00:08:23.300
قعدوا برضك معايا حوارات هما بيعرفوا منها الإنسان

00:08:23.660 --> 00:08:34.060
وراحوا مكلفنا بمأمورية نحط فيها ألغام ودي كانت أول مأمورية أطلعها أنا وعبد المنعم خالد والله يرحمه غريب محمد غريب

00:08:34.380 --> 00:08:40.300
هذا الرجل برضك من فدائي 1956 زملاء الشهيد مصطفي كان راجل قلبه زي الحديد

00:08:40.640 --> 00:08:45.780
وقال أنا عاوزكم بقه إن شاء الله تكبروا لي بقه إيه المجموعة بتاعتكم،

00:08:46.180 --> 00:08:56.760
فابتدينا بقه إيه.. الحاج ميمي سرحان على سعيد الباشتلي على أبو هاشم على فايز على أشرف على مجموعة كبيرة جدا وقعدنا نجمع وخدنا.. ابتدأت المخابرات يدربونا على أعلى تدريب.

00:08:57.120 --> 00:09:02.700
أول يوم رحت عادي رحت قابلت القائد سلام عليكم.. عليكم السلام قال آه طيب أقعد، الراجل قعد

00:09:03.480 --> 00:09:12.040
قعدوني من الساعة الثامنة صباحا لغاية الثامنة ليلا لا صلاة ولا أكل ولا شرب حطوني في أوضة كبيرة كده بتاع ثمانية أمتار في عشرة أمتار

00:09:12.680 --> 00:09:20.600
وكل مثلا ثلاث ساعات يخش لي واحد عسكري معلش أصل الكابتن مش عارف راح فين

00:09:21.460 --> 00:09:24.480
بقول لك أول يوم كده ما حطيتش حاجة في معدتي خالص

00:09:25.100 --> 00:09:31.000
ثاني يوم قلت ياض إيه.. قالوا لي معلش أصل بيتأسف تعالى بكرة الساعة الثامنة

00:09:31.360 --> 00:09:36.940
جئت ثاني يوم معايا سندوتش قلت يمكن أقعد عندهم نصف ساعة ولا ساعة

00:09:37.240 --> 00:09:41.580
سندوتش يعني أي حاجة، رحت زي امبارح عملوه النهارده

00:09:42.040 --> 00:09:49.420
بعد ما إحنا دخلنا والتحقنا بالعمل الفدائي بصينا لقينا زميلنا فلان دخل وفلان دخل.. قابلنا زمايلنا جوه

00:09:49.880 --> 00:09:52.800
لأنه كل واحد كان رايح برغبة منه شخصية

00:09:53.280 --> 00:10:02.900
فلما جينا نكلم المسؤول طب أنتوا عملتوا كده ليه؟ يقول لك أولا باشوف هل أنت جاي بطريقة رد فعل وقتي ولا أنت مُصِر إن أنت تكون فدائي

00:10:24.900 --> 00:10:27.960
كانت مهمتنا إن كان في اثنين مدرعة ودبابة

00:10:28.280 --> 00:10:33.200
بيعملوا دورية كل يوم في ميعاد معين إن إحنا ندمر الوردية دي ونجيب أسير

00:10:33.840 --> 00:10:38.900
والكلام ده كان لازم يكون في وضح النهار علشان نثبت لهم كفاءة الجندي المصري.

00:10:39.320 --> 00:10:45.580
لأن طبعا العدو خلاص إعتاد إن المصريين بيعدوا بالليل وبيعملوا عمليتهم ويمشوا

00:10:46.340 --> 00:10:53.740
فإحنا بقى في اليوم ده واجهناهم بقه والأوامر عندنا إن إحنا ننفذ العملية بالنهار وهمّ متحركين،

00:10:54.560 --> 00:11:00.420
فإحنا عدينا طبعا زي ما قلت بالليل وفحتنا مكان للعبوة

00:11:01.020 --> 00:11:16.080
قوالب  تي ان  تي مجهزة بتوصيل كهربائي على سبيل أول عربية تيجي فوق العبوة نوصل السالب بالموجب فتنفجر العبوة، المجنزرة دي أو المعدة الأوّلانية دي هتطير في الهواء

00:11:16.500 --> 00:11:21.460
حوالي يمكن عشرة 15 عشرين متر وطبعا تقع باللي فيها

00:11:21.940 --> 00:11:30.560
اليوم ده لما قمنا بالعملية الصبح جاء الطيران تدخّل مجرد ماا قواتنا أسقطت طائرة سكاي هوك جري الباقي كله ما وقفش

00:11:31.000 --> 00:11:34.200
لأن فاجئانا لأن العملية دي أعدت إعداد كويس

00:11:34.620 --> 00:11:39.720
كانت المدفعية الميدانية مستعدة، المدفعية م.ط والصواريخ كله مستعد

00:11:39.980 --> 00:11:47.380
للتدخّل وما فيش واحد فينا فُقِد أو واحد فينا أصيب إلا الزميل محمود طه

00:11:47.740 --> 00:11:51.900
وزرعنا العلم المصري شرق القناة

00:11:52.200 --> 00:11:57.860
العلم ده فضل مرفوع من 5/11/1969 لغاية ما قواتنا عبرت في 1973.

00:12:15.920 --> 00:12:19.320
حانت ساعة الخلاص وساعة الانتقام

00:12:19.760 --> 00:12:23.840
يوم العاشر من رمضان السادس من أكتوبر 1973

00:12:24.460 --> 00:12:34.460
لمّا حدثت المعجزة بتاعت اقتحام قواتنا لقناة السويس وتسلقها للساتر الترابي اللي وصل ارتفاعه لحوالي 22 متر

00:12:34.900 --> 00:12:37.540
بصينا لقينا سيناء دي بقه والعة

00:12:37.960 --> 00:12:41.260
طبعا الناس كلها في البلد الله أكبر.. الله أكبر قواتنا عبرت.

00:12:41.640 --> 00:12:44.540
فوجئنا بأن الطيران بيخش وبيخسر

00:12:44.940 --> 00:12:51.800
طبعا زعلنا وجريت على المكتب يا أفندي إحنا.. قال أنتم يا جماعة لسه دوركم ما جاش أصبروا بس دوركم جاي لسه

00:12:52.260 --> 00:12:58.880
وبدأت الحرب ماشية كويسة جدا.. جدا إلى أن تدخلت القوات الأميركية تدخل مباشر

00:12:59.300 --> 00:13:08.940
لما العدو الإسرائيلي تمكن إن هو يعمل الثغرة في منطقة الدفرسوار وعَبَر القناة غربا

00:13:09.340 --> 00:13:15.440
لما إحنا عرفنا إن العدو هيحاول يقتحم السويس قلنا لازم نواجهه بأسلحة مضادة للمدرعات

00:13:16.000 --> 00:13:22.040
أسلحتنا المضادة للمدرعات موجودة في القواعد بتاعتنا على خليج السويس

00:13:22.340 --> 00:13:24.560
وما تمكناش إن إحنا نروح نجبها

00:13:25.100 --> 00:13:31.280
كان في الوقت ده كان عندنا الشيخ حافظ سلامة قال لنا إن إحنا نروح نشيل بعض الشهداء

00:13:31.720 --> 00:13:38.100
فعرفنا إن الشهداء اللي بيكونوا موجودين والمصابين بيخدوهم يودّوهم المستشفي وياخدوا منهم السلاح

00:13:38.520 --> 00:13:47.140
وبالفعل رحنا في المستشفى ولقينا غرفة اسمها غرفة التسليح اخدنا منها اربجيه واحد هو اللي وجدناه مضاد للدبابات

00:13:47.520 --> 00:13:52.220
وثلاث صواريخ له واخدناه ورحنا بيت زميلنا الفدائي محمود عواد

00:13:52.520 --> 00:13:56.900
وقعدنا نفكر لو العدو دخل هنتصرف معاه أزاي ونواجهه أزاي

00:14:29.100 --> 00:14:34.740
أما عرفنا خلاص لازم نستعد وأنا كده لقيت واحد جاي لابس أفرول مموه

00:14:35.140 --> 00:14:40.320
عيل تقريبامن الصاعقة وماسك اربجيه سفن بتلسكوب وجديد لانج وجره في الأرض.

00:14:40.880 --> 00:14:45.820
فمحمود عواد زميلنا بيقول له يا أبني هاتوه قال له ده بتاع واحد زميلي استشهد وده عهده

00:14:46.460 --> 00:14:50.680
فقلت له طب ممكن يعني الاربجيه ده ونكتب لك وصل قال لي وصل راح رماه لي

00:14:51.080 --> 00:14:53.520
بقى معانا اثنين اربجيه والذخيرة بتاعتهم.

00:14:54.100 --> 00:15:02.660
جاء لنا بقى يوم 23 وحسينا بقه الناس جاية.. في ذعر الناس جاية تجرى من هنا ومن هنا، الناس تجرى تروح لغاية كده وترجع تيجي ثاني

00:15:03.080 --> 00:15:06.300
وحالة من الهلع والفزع الناس بخاصة اللي جاية من الجناين

00:15:07.000 --> 00:15:09.100
من جميع أصناف الشعب

00:15:09.940 --> 00:15:15.660
عساكر قلعة هدومها، مدنيين، ستات، مجانين، ستات عيالها تايهة مش عارفة راحت فين

00:15:15.660 --> 00:15:17.320
أم زي المجنونة ماشية تلطم

00:15:17.680 --> 00:15:23.900
طبعا بدأت تيجي لنا ناس في يوم 23 وتقول لنا إحنا عاوزين نقاتل شباب حلوة زي المهندس محمد البهنسي

00:15:23.900 --> 00:15:25.380
ده مهندس جارنا هنا

00:15:25.700 --> 00:15:29.420
ده طلع يوم معانا 24 كان بيقاتل زيه زي أي فدائي موجود

00:15:29.980 --> 00:15:34.260
وبرضك وغيره وغيره، فالمهم جينا اجتمعنا إن إحنا هنعمل كمائن

00:15:34.700 --> 00:15:43.920
اليهود يا جماعة هيدخلوا، اليهود فين، كان عندنا الشهيد أشرف ده كان بسم الله ما شاء الله عليه كان كده هو ضئيل الجسم ولكن كان فيه قوة مائة واحد

00:15:44.240 --> 00:15:46.520
يعني العمل اللي يقوم به يساوى مائة واحد

00:15:47.060 --> 00:15:54.540
ده قالي لي أنا قفلت شارع عرابي بالعربيات.. لمّيت العربيات المضروبة وقفلت شارع عرابي وسبنا لهم شارع الجيش مفتوح

00:15:55.100 --> 00:16:01.760
لأن همّ عمّالين يركزوا على الشوارع كلها وسايبين الشارع ده سليم اللي همّ هيدخلوا منه والدبابات دلوقتي واقفة في المثلث

00:16:02.360 --> 00:16:12.800
يوم 24 أكتوبر حوالي الساعة ستة فوجئنا لقينا الطيران دوّى في السماء عندنا عمال يدُك في البلد دك تدمير شامل.

00:16:13.180 --> 00:16:15.920
فالساعة ستة ونصف الصبح

00:16:16.360 --> 00:16:21.560
سلمنا على بعض كلنا وقلنا ربما ما نشوفش بعض

00:16:22.200 --> 00:16:31.280
وفعلا حصل ولغاية دلوقتي اللي راح استشهد ما شوفناهوش ونتمنى من ربنا إنه يلحقنا بهم يعني.

00:16:50.500 --> 00:17:02.280
الصبح بدري إتوزعنا إلى أربع كمائن على طريق الجيش واتفقنا إن ما حدش يضرب إلا لما يدخلوا و يجوا عندي أو عند الشهيد إبراهيم سليمان

00:17:02.640 --> 00:17:09.300
إن إحنا نبدأ نضرب ونتعامل معاهم وكانت الكمائن واحد كده وواحد عكسه، . وبعيدة عن بعض

00:17:09.580 --> 00:17:14.820
ولما نسمع كلمة الانفجار وكلمة الله أكبر الكل هينطلق ويضرب.

00:17:15.240 --> 00:17:25.300
الدبابات اللي هي داخلة دي كانت رافعة علم الجزائر والمغرب وجايبين حاجة.. المصفحات نص جنزير دي من فوق مفتوحة

00:17:25.680 --> 00:17:30.540
فجايبين دميات.. دمي وملبسينها عساكر وممسكنها أي حاجة كده

00:17:30.900 --> 00:17:35.880
علشان يخدوعنا ونضرب عليهم ونظهر أماكننا فين

00:17:36.140 --> 00:17:44.800
فالمهم ما حدش فينا ضرب ودخلناهم و عديناهم لغاية لما دخلت الدبابات الثقيلة وبرضه قلنا محدش يضرب لما إيه أول دبابة توصل عند أول كمين

00:17:45.140 --> 00:17:53.140
بالفعل بصينا لقينا فيه اشتباك حصل في النسق الأوّلاني، حصل اشتباك، حصل ضرب، حصل انفجارات

00:18:15.260 --> 00:18:23.320
هنا كان في دوشمة خرسانية من سنة 1956 وكانت مليانة ورق وزبالة

00:18:23.760 --> 00:18:31.500
ولكن من براها من سقفها حطيت الاربجيه أول دبابة دخلت السويس أصبتها بفضل الله

00:18:34.600 --> 00:18:37.740
وغيرت مكاني وقفت على ناصية الشارع ده

00:18:38.720 --> 00:18:47.620
وراقبت الدبابات الثانية اللي جاية لقيت ثاني دبابة جت وقفت والمدفع متصوب على الدوشمة دي وضربت الدوشمة لغاية ما نسفتها

00:18:47.940 --> 00:18:51.980
ولعت فيها النيران لأن الورق اللي فيها والأكياس اللي فيها

00:18:52.300 --> 00:18:59.420
فغيرت مكاني ورحت جري من عند الأجزخانة وكملت الطلقتين اللي معايا

00:18:59.980 --> 00:19:10.220
فأصبت بهم دبابتين ولكن.. يعني الضرب فيهم ما كنش مؤثر لأنهم كانو من الدبابات سنتريون أصبهم آه لكن ما وقفوش

00:19:11.480 --> 00:19:17.120
بصينا لقينا إبراهيم سليمان جاي بيقول يا عطيفي تعالوا بالاربجيه اللي معاكم في خط الدفاع الأول،

00:19:17.380 --> 00:19:22.720
قلنا له ما أنتوا هناك، قال إحنا ضربنا ولكن همّ مش هيجوا من عندكم همّ ماشيين في خط واحد

00:19:23.200 --> 00:19:30.840
بالفعل قمنا وجرينا على المنطقة اللي هي بجوار سينما رويال ( مكان بنك الاسكندريه الحالي ) وكان عبارة عن جنينة فيها خندق بتاع أفراد

00:19:31.260 --> 00:19:34.400
ركبنا فوقه وبدأنا نقاتل المدرعات

00:19:34.840 --> 00:19:47.540
ضربت أنا دانة بالاربجيه السفن على دبابة ماركتها أو الموديل بتاعها باتون 48 أ 3 أصبتها ولكن لم تدمر تدمير كامل وكملت المشي

00:19:48.980 --> 00:20:03.060
من الاستعجال في الحرب أنا مسكت الاربجيه من الماسورة بطريقة خطأ أيدي اتحرقت الشمال فأديت الاربجيه لزميلنا الشهيد إبراهيم محمد سليمان

00:20:03.740 --> 00:20:10.620
وإبراهيم محمد سليمان كان اللي فاضل معانا صاروخين دانتين فقط راح قاعد وجت الموجة التانية من الدبابات

00:20:11.240 --> 00:20:20.580
كانت دبابات ماركة سنتريون سبعة راح قاعد على الخندق وراح ضارب دبابة وكانت أول دبابة تدمَر في السويس

00:20:20.920 --> 00:20:28.340
اللي كان من كتر غرورهم كانوا فاتحين المغازل بتاعت السواق بما إن المفروض في العمليات ما تتفتحش

00:20:28.720 --> 00:20:34.380
لمّا دخلت الصاروخ بتاع الاربجية بتاع إبراهيم سليمان دخل شال رقبة السواق

00:20:34.740 --> 00:20:43.200
دماغ السواق دي أكنك شلتها بسيف بقت في الأرض زي الكرة، .. قائد الدبابة وقع

00:20:43.500 --> 00:20:51.780
فالجثة لما سقطت جوه حصل عند بقية الطقم فزع ورعب وده بتاع ربنا الوعد اللي وعدنا بيه سألقى في قلوب الذين كفروا الرعب.

00:20:52.300 --> 00:21:00.400
ولكن الدبابة ما أنفجرتش وقفت فحبوا يتعاملوا معانا طلعوا واحد يطلع بيضرب بالمدفع النص بوصة

00:21:00.640 --> 00:21:08.060
طلقات نص بوصة بيضربوا بها الأفراد ودي طلقات خارقة حارقة.

00:21:08.420 --> 00:21:16.600
لقيت أربعة من زملاتي واقفين و دبابة واقفة والبرج بتاعها الماسورة متوجهة عليهم وهمّ واقفين عمالين يقاتلوا

00:21:16.900 --> 00:21:26.360
اللي هو الزميل البطل أحمد عطيفي والشهيد إبراهيم سليمان والزميل البطل محمد سرحان وكان معاهم محمد البهنسي.

00:21:26.760 --> 00:21:37.700
محمود عواد كان في الناحية التانية من السكة الحديد شاور لنا نخف الضرب راحوا مطلعين رشاش النص بوصة قفلوا عليهم البرج

00:21:38.000 --> 00:21:41.160
وبدؤوا يضربونا بالمدفع المائة وسبعة مللي بتاع الدبابة

00:21:41.620 --> 00:21:47.000
طلعت منه بالفعل قذيفة لكن الحركة الميكانيكية بتاعتها متمتش والمدفع نزل على الأرض.

00:21:47.500 --> 00:21:51.120
أنا شايف بقه إيه اليهود يحطوا أيدهم على البرج كده يجوا يطلعوا يلاقوا الطلقات ينزلوا تاني

00:21:51.820 --> 00:21:57.800
رحت بفضل الله شاورت لزملاتي كان معايا قنابل يدوية وكنت خلاص خلصت الذخيرة

00:21:58.100 --> 00:22:02.600
وكان معايا اللي هو فتحي سباق ده اللي بيشيل لي الذخيرة مَسّكته الاربجيه

00:22:02.920 --> 00:22:06.300
وجريت شاورت لهم أنا من الشارع اللي هنا وهمّ من الشارع هناك

00:22:06.660 --> 00:22:13.060
ورحت بفضل الله طالع فوق الدبابة ورحت رامي كان البرج مفتوح همّ بيحاولوا يخرجوا منه ورحت رامي قنبلة.

00:22:13.360 --> 00:22:15.360
وده أدى إلى انفجارها انفجار تام

00:22:16.060 --> 00:22:22.980
دي لما قفلت السكة بدأت كل الدبابات والمدرعات والعربيات النص جنزير وخلافه بدأ يقف وراءها

00:22:22.980 --> 00:22:24.420
لأن قفلت السكة

00:22:24.920 --> 00:22:33.860
وهمّ عارفين زي ما إحنا دارسين وهما دارسين الإسرائيليين إن أي مدرعة تقف في مدينة يعني قبر متحرك هتنضرب بسهولة

00:22:34.180 --> 00:22:41.460
كلهم جم بقوا يركنوا الدبابات يمين يا إما يقفلوا على نفسهم ويقعدوا يضربوا بالمدفع زي ما تيجي

00:22:41.760 --> 00:22:47.180
بطيخي مرة فوق مرة تحت أو يجروا يهربوا يستخبوا في البيوت.

00:25:53.640 --> 00:26:01.040
أنا كنت واقف في صالة قطع التذاكر بتاعت سينما رويال وبصيت لقيت فيه دبابة واقفة

00:26:01.400 --> 00:26:06.280
مدرعة واقفة جانبي فشلت القنبلة ورمتها فيها اللي مات مات واللي عاش

00:26:06.600 --> 00:26:10.620
حب يستخبى فبيستخبى في المكان اللي أنا واقف فيه فكانت لحظة ما فيش متر ونصف

00:26:11.340 --> 00:26:20.300
لدرجة إني لما ضربته وقتل وقع عليهّ اللحظة دي كانت بتبقى إزاي . دي بتتم في جزء من الثانية

00:26:21.280 --> 00:26:26.420
لكن بتبقى للإنسان فينا شعوره إيه الشعور بيبقى في لحظة سمو

00:26:26.680 --> 00:26:34.980
السمو اللي أنت فيها عايز تقاتل كويس جدا عايز تقتل أكبر عدد ممكن علشان تموت بثمن

00:26:35.580 --> 00:26:42.940
فكان الموت جميل لأن أنت بتشوف زملائك في لحظة كان معك في لحظة مات واستشهد

00:26:43.300 --> 00:26:50.220
وكانت دي أكبر أمل لنا وده اللي خلانا دخلنا منظمة سيناء تبع المخابرات الحربية.

00:27:08.020 --> 00:27:13.300
كان المؤسف ان  جميع أقسام السويس رفعت الأعلام البيضاءبأمر المحافظ في ذلك الوقت

00:27:13.620 --> 00:27:22.320
نزّلت علم مصر ورفعت العلم الأبيض وده اللي شجع اليهود إن هو يدخل قسم الأربعين عشان يتحامى فيه لأن القسم ده قلعة

00:27:22.720 --> 00:27:29.920
هو عبارة عن مبنى يحوطه شوارع من الأربع جهات يعني ممكن إنه يتم الدفاع عنه بسهولة

00:27:30.620 --> 00:27:38.100
وبالفعل إحنا جئنا قتلنا كل الناس اللي حوالين البيوت واللي حوالين قسم الأربعين وقلنا نهاجم قسم الأربعين.

00:27:38.480 --> 00:27:43.600
لما احتلوا القسم كان يجب إن إحنا نحاول نفك حصار القسم ده بأي طريقة.

00:27:44.000 --> 00:27:51.580
بدأت بقى المعركة بدأ كل زميل يؤدي الواجب اللي عليه بأمانة منهم اللي سقط في الأول ومنهم اللي قعد في الآخر واتسقطوا.

00:27:52.140 --> 00:27:59.800
إبراهيم أصلا كان بطل من أبطال الجمباز قال أنا استروني بالنيران وأنا هأنط أبقى جوه القسم

00:28:00.020 --> 00:28:05.200
والشهيد فايز يدخل من الباب اللي ورا والشهيد أشرف يدخل من الباب اللي قدام

00:28:05.540 --> 00:28:13.240
ويقاتلوا إبراهيم لسه بيطير في الجو وبينط راح واخد دفعة رشاش في صدره نام فوق السور

00:28:13.560 --> 00:28:22.720
سبناه هنعمل له إيه، أشرف دخل وفايز سمعنا قتال بينهم وبين الإسرائيليين القتال وقف استشهدوا همّ كمان

00:28:23.120 --> 00:28:30.140
قعدنا نقاتل إلى أن قلنا نضرب القسم ده بأي شكل ضربناه وبشكل عنيف جدا

00:28:30.720 --> 00:28:37.920
راحوا مطلعين لنا عسكري كانوا أسرينه من عساكر الشرطة وقالوا إن همّ عايزين يسلموا بس نضمن لهم حياتهم

00:28:38.260 --> 00:28:46.320
قلت له يا محمود خد الراجل ده وديه لمحمود عواد لأن كان محمود عواد أتصاب وراح المستشفى يعملوا له شوية إيه إسعافات

00:28:46.620 --> 00:28:50.980
جايب لي واحد شويش مطلعين الشويش ده علشان عاوزين يسلموا،

00:28:51.720 --> 00:28:54.640
اليهود عايزين يسلموا بس بيقولوا له إيه

00:28:54.880 --> 00:28:56.880
إحنا مش هنسلم للصاعقة اللي بره

00:28:57.140 --> 00:29:03.460
هو ما فيش صاعقة بره ولا ناس ولا واحد فينا لابس أفارولات دأنا لابس بروفر عادي وكوتشي.

00:29:03.740 --> 00:29:10.480
ومحمود خد العسكري ده وراح لقائد المخابرات قال له عايزين يسلموا نفسهم

00:29:10.820 --> 00:29:16.120
قال له يرموا أسلحتهم من الشبابيك ويرفعوا راية بيضاء وإحنا نضمن حياتهم

00:29:16.580 --> 00:29:23.220
العسكري رفض يرجع لأن همّ شرطين إن هو يرجع قلنا ما فيش فائدة نضرب القسم بقنابل حارقة

00:29:23.380 --> 00:29:25.680
بحيث إن إحنا نخلص منه بأي شكل

00:29:25.900 --> 00:29:32.800
وبالفعل قعدنا نضربه بقنابل حرقة قدرنا نخلص منه كل ده والمدرعات كلها واقفة دايره مواتيرها دايره.

00:29:33.100 --> 00:29:40.180
بعد كده جاءت لي التعليمات .. قال لي متخلوش مدرعات دايرة لأحسن يتسللوا تاني وهيستعملوها أحرقوها

00:29:40.800 --> 00:29:46.560
وكانت يعني العملية دي حلوة جدا لأنها رعبت اليهود رعب رهيب جدا

00:29:47.080 --> 00:29:53.820
فيما بعد في كتاب التفصيل قالوا إن هم شافوا جنود صاعقة عمالقة ولهم أنياب

00:29:54.040 --> 00:29:57.720
كل اللي دخل السويس ما خرجش

00:30:33.520 --> 00:30:38.580
ناس كتير اتكلموا مع فضيلة الشيخ حافظ سلامة علشان إزالة الساتر

00:30:39.400 --> 00:30:44.300
فهو من رأيه بيقول إن المعركة لم تنتهي بعد

00:30:44.740 --> 00:30:55.420
المبنى الوحيد في السويس اللي ما زال الساتر الواقي من القذائف اللي كانت بتيجي من جانب العدو الإسرائيلي حول مسجد الشهداء

00:31:03.380 --> 00:31:15.260
مسجد الشهداء أول حرب 1967 كان قائم بدور الدعوة لتشجيع الجنود وتعريفهم بدينهم وتعريفهم بفضل الجهاد وإلى أخره

00:31:15.680 --> 00:31:21.100
لغاية لما جاءت سنة 1973 إحنا علمنا إن الشيخ حافظ كان في القاهرة

00:31:21.940 --> 00:31:24.700
وعلشان يجيء من القاهرة للسويس كان الطريق أتقطع

00:31:25.020 --> 00:31:28.580
فجاء هو على عربية بتاعت مدفع لغاية لما دخل السويس

00:31:29.040 --> 00:31:35.560
لما دخل السويس علاقاته كويسة بكل الناس العسكريين بقوا يجيؤون يتكلموا معه

00:31:36.080 --> 00:31:45.100
الحرب بدأ لمّا الحصار بدأ بقى كم كبير من العسكريين والرتب العسكرية والعسكريين العاديين داخل المسجد

00:31:46.460 --> 00:31:50.920
كان الشيخ حافظ اللي عنده الذخيرة أو عنده سلاح يوديه المسجد،

00:31:51.780 --> 00:31:54.780
إحنا عايزين ذخيرة أو عايزين حاجة نروح نأخذ من المسجد

00:31:55.260 --> 00:32:06.160
فبقى حركة اتصال لما جاء اليهود عشان يقولوا إن هم عايزين يهاجموا البلد اللي رد عليهم المسجد بتاع الشهداء من خلال الميكروفون

00:32:15.640 --> 00:32:22.720
بالنسبة للشهداء هنا في السويس ما فيش شارع ولا حارة ولا زقاق إلا لما سقط فيها شهيد

00:32:22.880 --> 00:32:34.700
واثنين وثلاثة لأنه دي كانت اشتباكات شبه يومية طوال الستة سنوات اللي هي المدة من 1967 إلى 1973

00:32:47.160 --> 00:32:54.120
خلديهم يابلدنا

00:32:57.200 --> 00:32:59.200
لما نصرك يبقي عيد

00:32:59.280 --> 00:33:01.280
علي محرم

00:33:01.700 --> 00:33:03.700
ابن قلبك

00:33:06.260 --> 00:33:08.260
مصطفي واخوه سعيد

00:33:09.760 --> 00:33:11.760
خلديهم يابلدنا

00:33:14.560 --> 00:33:16.560
وايدي منهم نور صباحك

00:33:18.540 --> 00:33:20.540
خلدوكي قما قبله

00:33:22.540 --> 00:33:26.020
لجل ما تعودي لبراحك

00:33:28.260 --> 00:33:30.260
ابراهيم سليمان واشرف

00:33:32.540 --> 00:33:34.540
احمد ابو هاشم في اشرف

00:33:36.860 --> 00:33:38.860
ملحمة والمولي حافظ

00:33:41.280 --> 00:33:43.280
ندهتك فايز ياحافظ

00:33:46.120 --> 00:33:48.120
والسويس أدان ومدنة

00:33:50.940 --> 00:33:52.940
خلديهم يابلدنا

00:33:53.900 --> 00:33:57.680
كلهم نِعم الوفاء ونِعم الإخلاص

00:33:58.180 --> 00:34:01.720
يعني أخلص الناس اللي قضت فعلا وكانوا بيطلبوا الشهادة

00:34:01.880 --> 00:34:18.120
همّ الشهيد مصطفى أبو هاشم وأخوه الشهيد أحمد أبو هاشم والشهيد إبراهيم سليمان والشهيد أشرف عبد الدايم والشهيد فايز حافظ أمين والشهيد محمد محمد يوسف والشهيد سعيد البشتلي

00:34:18.720 --> 00:34:23.080
هؤلاء الشهداء زملائنا غير أصدقائنا اللي انضموا إلينا واستشهدوا

00:34:23.560 --> 00:34:27.980
يعني دول ناس كانت مخلصة وهم أحياء عند ربهم يرزقون

00:34:28.400 --> 00:34:36.160
الشهيد إبراهيم والشهيد أحمد أبو هاشم لما جاءت الحرب بدأت تبقى لصالحنا 100%

00:34:37.140 --> 00:34:46.420
وما فيش أي غبار على إن الضفة الشرقية في أيدينا الله هي الحرب هتنتهي وما فيش حد فينا هيستشهد مش معقول

00:34:46.920 --> 00:34:52.460
بكى قال لي يا واد يإبراهيم جاءت قامت الحرب وهتخلص ومش هتنول الشهادة

00:34:53.620 --> 00:34:57.020
يعني بقى يشتم نفسه، ليه يا رب

00:34:57.540 --> 00:35:08.100
فيعمل إيه؟ لمّا جاء الشهيد أحمد حمدي راح مقلع الشهيد أحمد حمدي الآيش بتاعه وراح حاطت له الآيش بتاعه علشان يستبارك به

00:35:08.520 --> 00:35:15.500
لأن لقى نقطة دم هنا، دم شهيد علشان ينول الشهادة وفعلا نال الشهادة

00:35:15.800 --> 00:35:19.880
وأعظم شهادة، إبراهيم سليمان واخد أكتر من أربعين طلقة في جسمه

00:35:33.820 --> 00:35:40.760
الأوضه دي كان بيقيم فيها الشهيد السيد أحمد أبو هاشم لأن هو أسمه مركب رحمة الله عليه

00:35:41.120 --> 00:35:44.540
قام فوجئنا به جاء على الزجاج هنا وراح كاتب

00:35:44.940 --> 00:35:48.640
كان الزجاج كله تراب وراح كاتب بصبعه أسامي أولاده

00:35:48.960 --> 00:35:54.460
ويمكن كنا لأول مرة نعرف أسامي بناته بنتينه الاثنين وابنه حمادة وكتبهم هنا

00:35:54.800 --> 00:36:00.780
فضلوا أكتر من سنة وهمّ مكتوبين على الزجاج هنا.

00:36:05.860 --> 00:36:10.540
إحنا دفنا الناس دي بسرعة في أثناء الحرب علشان الأمراض والطاعون

00:36:11.320 --> 00:36:16.660
بعد كذا وتسعين يوم كنا كاتبين وصية للشيخ حافظ سلامة إنه يدفنا دفن شرعي

00:36:17.980 --> 00:36:24.800
طلّع جثة الشهيد إبراهيم علشان يدفنها دفن شرعي لقيناه وأنا شفته بعيني رأسي كأنه نائم بالضبط

00:36:25.140 --> 00:36:31.340
لما تلاقي واحد أنت دفنه بأيدك بعد ثلاثة وتسعين يوم بتفتح تربته تلاقيه نائم لسه مبتسم

00:36:31.660 --> 00:36:36.980
وذقنه كأنه واحد متوضئ، وشه وأيديه كأنه متوضئ، لسه متوضئ ومبتسم

00:36:37.440 --> 00:36:42.780
والريحة اللي طلعت من القبر بتاعه لا يمكن هشمها ولا شمتها قبل كده

00:36:43.300 --> 00:36:52.520
فالشهيد إبراهيم يعني والشهيد سعيد والشهداء عموما هم الخيرة بتاعتنا بقول لك وبصدق يعني ربنا اختار الخيرة الصادقة مننا.

00:37:14.940 --> 00:37:20.640
بدأنا طيب نعمل إيه في خلال من يوم 25 اللي هو مائة يوم حصار

00:37:21.040 --> 00:37:28.380
ويمكن المائة يوم دي فيه كثير من الناس مفقودة عندهم من الناحية التاريخية

00:37:29.140 --> 00:37:34.180
إحنا بدأنا نحاول مع المراقبين الدوليين نرسم خريطة

00:37:34.680 --> 00:37:37.180
اللي هي بتاعت فك الاشتباك الأول

00:37:38.000 --> 00:37:47.000
فبقينا ماشيين مع المراقبين الدوليين وإحنا أصلا مش رسميين إحنا أصلا فدائيين لا نمت لأي قوات مسلحة بصلة.

00:37:47.460 --> 00:37:52.840
فطبعا قال لك مين يروح ودوا إيه واحد من الفدائيين ده يروح ويخلص معهم،

00:37:53.680 --> 00:38:02.100
فراح ميمي سرحان الحاج ميمي ومعه طبعا ضابط بس هو ما يعرفش إن هو كان ضابط،

00:38:03.240 --> 00:38:07.260
فابتدوا همّ.. الحاج ميمي قال لك لا إحنا عاوزين نجمع عددنا كله.

00:38:07.800 --> 00:38:13.420
فوصلنا لحته قدام مننا اليهود وفيه حتة ترعة صغيرة اسمها ترعة المغربي

00:38:14.420 --> 00:38:20.820
فو أنا رايح عاوز أوصل للهدف فمحمود عواد وزمايلنا كان فيه ذرة مزروع

00:38:21.800 --> 00:38:33.780
فأنا إيه يجي البوليس الدولي معاه الخريطة وإحنا معانا الخريطة بتاعتنا فيجي محمود عواد أقول إيه يا محمود يا عواد يطلعوا التسع أنفار من الزرع.

00:38:34.280 --> 00:38:41.700
يجي ثابت على المكان إنه هو فيه إيه قوات مصرية نبتدي نلحق نجري لمكان ثاني.

00:38:42.140 --> 00:38:47.460
المرة دي أقول أطلع يا عبد المنعم يا خالد يطلعوا همّ التسعه

00:38:47.860 --> 00:38:54.980
فيكتب مصر يلا يا واد مائة متر فمائة متر مشينا حوالي ستمائة متر

00:38:55.680 --> 00:39:02.580
فالراجل بص لقى التسعة هما الشطرنج اللي عمالين يخشوا الزرع ويطلعوا.

00:39:02.880 --> 00:39:06.500
بس خلف في الأسماء يا عبد المنعم، يا محمود، يا غريب.. محمد غريب

00:39:06.500 --> 00:39:08.440
الله طيب دي الناس هي هي

00:39:09.080 --> 00:39:15.980
فجاء واحد من قوات الطوارئ الدولية الله أعلم بقى إذا كان هو بقى يهودي أو إيه ملته بالظبط.

00:39:16.280 --> 00:39:21.440
بيقول لي أنت  كوماندوز قلت له لا بص لي كده بتعجب

00:39:21.760 --> 00:39:29.940
قال لي  انت كوماندوز قالت له لا  برضه يهز دماغه كده عجب فبيقول لي   كومانددوز قلت له  اه

00:39:30.480 --> 00:39:35.240
قال لي  لو سمحت روح بعيد يعني من فضلك مع السلامة

00:39:35.480 --> 00:39:39.600
كل الرشاشات محطوطة في صدري على بُعد بس أنا معايا البوليس الدولي

00:39:40.020 --> 00:39:45.640
المهم ده موقف من المواقف وعملنا وقف إطلاق النار

00:39:45.980 --> 00:39:51.180
وحط البوليس الدولي حط إن هنا بس إيه بقى تحت الترعة

00:39:51.740 --> 00:39:55.860
ما قدرتش أعدي الترعة لأن ما كنش فيه كوبري،

00:39:56.920 --> 00:40:01.800
خلصنا من هنا لفيت لحته ثانية عدينا الترعة من حته ثانية

00:40:02.860 --> 00:40:06.660
وخلاص وقف إطلاق النار ومشينا على كده واتحطت على الخريطة وروّحنا

00:40:07.040 --> 00:40:10.820
وقت الحصار كان من أعظم الأيام زي ما إحنا قلنا

00:40:11.420 --> 00:40:18.620
أولا نمرة واحد بالنسبة للمعيشة إحنا كمجموعة فدائيين كسرنا مخزن بتاع أكل وأخذناه

00:40:18.760 --> 00:40:22.040
علشان نجيب نستقطب به ناس يجوا معانا لأن إحنا عددنا كان صغير

00:40:22.620 --> 00:40:29.880
المياه.. بدأت المياه يتفتح بير، جابوا الناس القدام الكبار العواجيز اللي كانوا في السويس

00:40:30.280 --> 00:40:34.360
قالوا كان فيه بير فين.. لقوا بير في محل كان بتاع واحد جزماتي

00:40:34.500 --> 00:40:38.260
قالوا كان هنا زمان كان فيه بير من مثلا من مائة سنة

00:40:38.400 --> 00:40:45.720
لغاية لما قوات الطوارئ والصليب الأحمر اتفقوا مع العدو يدخلوا لنا ميه وأكل وحاجات دي.

00:40:46.140 --> 00:40:51.780
بعد فك الاشتباك الثاني تم الاتفاق عن طريق الأمم المتحدة

00:40:52.400 --> 00:40:58.980
وبقى يجي لنا كل يوم من القاهرة عربيات نقل بتحمل مواد تموينية

00:40:59.660 --> 00:41:08.000
بيتراوح عددها من ثلاثين إلى أربعين عربية كل يوم، فيها ما لا عين رأت ولا أذن سمعت

00:41:08.220 --> 00:41:10.220
فيها جميع أنواع الأكل، جميع أنواع الفاكهة

00:41:10.820 --> 00:41:20.940
كانوا الإسرائيليين تعبانين زينا ما عندهمش برضه أكل ولا ميه ولذلك كانوا أحيانا يحاولوا يسرقوا صناديق من العربيات اللي جايه

00:41:21.120 --> 00:41:26.800
ابتدينا بقى إيه في المائة يوم  دول بقى طبعا فيه وقف إطلاق نار

00:41:27.240 --> 00:41:33.320
إحنا ما عندناش طبعا حاجه اسمها وقف إطلاق نار إحنا مالنا الجيش يقف أنا ما نقفش إحنا ناس فدائيين

00:41:33.320 --> 00:41:34.800
ولازم ندافع عن البلد

00:41:35.340 --> 00:41:40.460
والقوات الإسرائيلية بقت معانا في البلد دلوقتي بقى أمر واقع لازم لنموت لنموتهم

00:41:41.540 --> 00:41:46.200
فابتدت الوطنية في البلد تزيد حتى اللي ما كنش شايل سلاح ابتدى يشيل سلاح

00:41:47.700 --> 00:41:54.760
ووزعنا مجموعات، اللي مش مضمونين لينا ناس مدنيين، بقالين

00:41:55.100 --> 00:41:57.100
اللي موجود في البلد كله ابتدى بقى إيه

00:41:57.300 --> 00:42:03.620
نعمل مجموعات وبالليل نتسحب نروح مثلا لحته اللي اسمها الزراير نضرب منها.

00:42:04.040 --> 00:42:06.500
جبنا عربية بتاعة اللي بيشيلوا عليها صناديق الكاكولا

00:42:06.900 --> 00:42:13.700
وجبنا أحد الشباب الله يدي له الصحة اسمه عبد الله اللحام وقلنا له الحم لنا عجل هنا

00:42:14.880 --> 00:42:18.060
والعربية دي كانت بتاعة رواش بتاع الفول بيحط عليها كاكولا

00:42:18.640 --> 00:42:27.820
ورحنا لحم لنا عليها قاعدة مدفع رشاش نص بوصة وبدأنا نحط عليها الرشاش وناس تركب وناس تزق

00:42:28.160 --> 00:42:32.320
ونضرب بها وإحنا بنجري علشان ما نستهلكش الوقود اللي في البلد

00:42:33.260 --> 00:42:44.400
وأحيانا علشان نستخبى من الاستطلاع الإسرائيلي نحط الأسلحة والذخيرة تحت ونحط جراكن ميه عليها وبطاطين على العربية دية

00:42:44.700 --> 00:42:48.480
ونعمل نفسنا رايحيين نملا ميه من أي مكان ونروح المكان نبدأ نضربه

00:42:48.900 --> 00:42:55.920
كنا كل يوم بنعمل حوالي خمس ست عمليات في المائة يوم اللي موجودين

00:43:14.960 --> 00:43:21.220
أثناء محاولة العدو الغاشمة أنه هو يحتل السويس وحصار المائة يوم شاءت الأقدار

00:43:21.600 --> 00:43:25.640
إن أنا أكون في مأمورية فوق سلسلة جبال عتاقة

00:43:27.520 --> 00:43:34.140
المهمة دي كانت لاستطلاع القوات اللي جاءت تحاصر مدينة السويس

00:43:34.520 --> 00:43:39.900
ظليت استطلع قوات العدو طوال المائة يوم من فوق جبل عتاقة

00:43:42.220 --> 00:43:48.520
وإن القيادة العسكرية في القاهرة يعني استفادت من المعلومات اللي أنا كنت بأبعتها لهم

00:43:48.740 --> 00:43:53.340
عن طريق جهاز اللاسلكي اللي كان موجود معايا وكذلك

00:43:53.540 --> 00:44:03.760
يعني قيادة الجيش الثالث الميداني عندما اكتشفت نقطة ملاحظة للعدو كان بالقرب من القيادة

00:44:04.120 --> 00:44:10.640
وبلغت في ذلك الوقت اللواء رحمة الله عليه عبد المنعم المصري قائد الجيش الثالث

00:44:10.960 --> 00:44:24.240
علمت فيما بعد بعد انتهاء الحصار أنه هو أصدر أوامره في ذلك اليوم ونقل القيادة بالكامل لمركز تبادلي آخَر عند الكيلو 51

00:44:24.560 --> 00:44:34.720
ويجي صباح أول ضوء اليوم التالي تيجي طيارات العدو المعادية من طراز الفانتوم والاسكاي هوك والميراج تدك المواقع العسكرية

00:44:35.400 --> 00:44:40.680
لكن دون أن تحدث لهم لا خسائر لا في الأرواح ولا في المعدات

00:44:43.120 --> 00:44:53.180
المعيشة كانت صعبة لأنه إحنا كنا في أكتوبر ونوفمبر وديسمبر لغاية 29 يناير 1974

00:44:53.820 --> 00:45:01.160
كل ده الكام شهر دول كان عز البرد إزاي الواحد كان بينام

00:45:02.540 --> 00:45:15.960
كان بينام كده يعني خلسة وكان الواحد لما بينام كان بينام زي الكلب يحط دماغه بين رجليه ويفضل ينفخ لغاية لما يبقى فيه يعني دفء بسيط جدا

00:45:16.520 --> 00:45:21.320
يا دوب العين تغفل كده ولكن الهوى لمّا بيقوم بيروح الواحد صاحي ثاني،

00:45:22.800 --> 00:45:35.500
المياه لمّا كان بينزل الندى والواحد كان بيأخذ الميه من الصخور اللي بتتكون فيها قطرات الندى ويشرب

00:45:39.240 --> 00:45:44.380
رغم صعوبة الحياة ولكن دي كانت أسعد أيام في حياتي

00:45:57.140 --> 00:46:06.540
بالنسبة لنا كمجموعة فدائيين منظمة سيناء نحمد الله ونشكر فضله إن إحنا دخلنا العمل الفدائي لله

00:46:07.060 --> 00:46:17.480
وإن إحنا كنا سوايسة اللي شفناه في نكسة 1967 وشفنا البهدلة بتاعة الجيش بتاعنا خلتنا عايزين ننتقم لينا ولشرفنا.

00:46:17.720 --> 00:46:26.620
تم تكريمنا في حفل كان يحضره رحمة الله عليه المشير أحمد بدوي وزير الدفاع الأسبق في سنة 1980

00:46:27.900 --> 00:46:33.940
تم تكريمنا من قبل وزارة الداخلية من خلال الاحتفال بأعياد الشرطة

00:46:34.200 --> 00:46:41.120
تكريمنا سنويا من خلال يوم المحاربين القدماء وضحايا الحرب

00:46:42.260 --> 00:46:45.380
من خلال إدارة التوجيه المعنوي للقوات المسلحة

00:46:45.620 --> 00:46:52.680
بتبعت طبعا ناس تحج سواء من أسر الشهداء أو مَن هم مازالوا على قيد الحياة.

00:46:53.180 --> 00:46:59.680
إلا إن إحنا إلى الآن لم نجازى على هذا العمل من أي مكان في الدولة

00:46:59.960 --> 00:47:10.820
ولم نأخذ أي ميزة في الدولة ولكن بنقول ما كان لله دام واتصل وما كان لغير الله زال وانفصل

00:47:12.620 --> 00:47:25.460
السيدة جيهان السادات جاءت واحتفلت وراحت مديه كل واحد شهادة استثمار بعشرة جنيه.

00:47:25.460 --> 00:47:26.920
والواحد مش عايز من الدنيا حاجه

00:47:29.540 --> 00:47:33.800
يعني الواحد قدم يعني اللي ربنا قدره به في سبيل الله وفي سبيل الوطن

00:47:34.500 --> 00:47:42.960
وكفاية إن ربنا أكرمنا وانطبقت علينا الآية الكريمة اللي بتقول

00:47:43.520 --> 00:47:54.800
بسم الله الرحمن الرحيم {مِنَ المُؤْمِنِينَ رِجَالٌ صَدَقُوا مَا عَاهَدُوا اللَّهَ عَلَيْهِ فَمِنْهُم مَّن قَضَى نَحْبَهُ ومِنْهُم مَّن يَنتَظِرُ ومَا بَدَّلُوا تَبْدِيلاً

00:47:55.260 --> 00:48:00.360
وطبعا الحاجات دي اتعملت أولا بفضل الله علشان ما نبقاش جاحدين وننكر فضل الله

00:48:00.720 --> 00:48:06.460
لأنه {ومَا رَمَيْتَ إذْ رَمَيْتَ ولَكِنَّ اللَّهَ رَمَى} {إن تَنصُرُوا اللَّهَ يَنصُرْكُمْ ويُثَبِّتْ أَقْدَامَكُمْ}.

00:48:06.900 --> 00:48:13.120
إحنا النهارده منا اللي سواق أتوبيس، منا اللي سباك، منا اللي هو مدرس في مجال البترول

00:48:13.340 --> 00:48:19.120
زي ما إحنا موجودين ما فيناش ولا واحد بقى مليونير ما فيناش ولا واحد بقى صاحب مصانع

00:48:19.340 --> 00:48:23.980
ما فيناش ولا واحد وصل إلى مراكز عليا لأننا لسنا وصوليين

00:48:24.260 --> 00:48:28.220
ولكن عملنا للبلد وإن شاء الله يكون عملنا خالص لوجه الله.

00:48:28.580 --> 00:48:30.900
لله الأمر في ذلك.. يعني له الحكمة في ذلك

00:48:31.320 --> 00:48:35.860
يعني علشان نعيش ونشوف المرارة ونشوف اللي شوفناه.


WEBVTT
Kind: captions
Language: ar

00:00:00.000 --> 00:00:02.040
ساعات كثير منسمع من خدام ومبشرين

00:00:02.160 --> 00:00:04.800
كلمة الله دعاني لبلد الفلاني

00:00:04.940 --> 00:00:06.780
أو الله دعاني إني أسيب شغلي

00:00:07.120 --> 00:00:08.560
الحقيقة اني كنت بحس الناس دي

00:00:08.720 --> 00:00:10.080
في مستوى روحي عالي جداً

00:00:10.500 --> 00:00:12.100
وعمري ما كنت بفكر أصلاً

00:00:12.180 --> 00:00:13.860
إني أنا ممكن أقارن نفسي بيهم

00:00:14.160 --> 00:00:15.640
كنت بحس أنا مين أصلاً

00:00:15.760 --> 00:00:17.500
علشان الله يحتاجني أو يدعيني

00:00:17.500 --> 00:00:18.620
إني أنا أعمل حاجة

00:00:19.040 --> 00:00:20.800
يعني أنا آخري بعرف أرنم

00:00:21.140 --> 00:00:22.580
أمثل على قدي

00:00:22.900 --> 00:00:25.180
والله لا يدعوا غير وعاظ كبار

00:00:25.200 --> 00:00:26.440
وكهنة وقسس

00:00:26.580 --> 00:00:27.900
وناس عاملة دراسات عليا

00:00:27.900 --> 00:00:29.060
في الكتاب المقدس

00:00:29.440 --> 00:00:30.320
لكن اكتشفت

00:00:30.680 --> 00:00:32.560
إنه الله مش مستصغرني أوي كده

00:00:32.780 --> 00:00:34.180
زي ما أنا مستصغرة روحي

00:00:34.580 --> 00:00:36.180
هو مش شايفني أنا وطاقاتي

00:00:36.480 --> 00:00:37.840
أقل من أكبر خادم

00:00:37.860 --> 00:00:39.180
أو قسيس أو كاهن

00:00:39.720 --> 00:00:40.920
وعنده لي دعوة

00:00:41.120 --> 00:00:42.760
معتمد عليها جزء كبير جداً

00:00:42.860 --> 00:00:44.380
في خطة خلاصه للعالم

00:00:44.920 --> 00:00:46.720
أيوه عايز يستخدمني أنا

00:00:46.900 --> 00:00:48.020
في عمل الملكوت

00:00:48.520 --> 00:00:49.280
أنا

00:00:49.420 --> 00:00:50.980
أنا مش مخلوقة كمالة عدد

00:00:51.420 --> 00:00:53.500
ولا كومبرس واقفة ورا في صورة

00:00:53.560 --> 00:00:56.040
مليانة أدوار أكبر وأهم بكثير

00:00:56.360 --> 00:00:58.080
هو مستنيني أشتاق أعرف

00:00:58.100 --> 00:00:58.980
إيه الدور ده

00:00:59.120 --> 00:01:01.680
وأكون مستعدة بجد أشتغل معاه

00:01:02.140 --> 00:01:03.100
فكروا معاي كده

00:01:03.560 --> 00:01:05.200
لو أنا اللي بحلم وبفكر

00:01:05.480 --> 00:01:07.840
وبسعى إني أغير المجتمع لوحدي

00:01:08.000 --> 00:01:09.760
يبقى الموضوع طبعاً مش سهل

00:01:09.980 --> 00:01:11.700
في الحالة دي هكون أنا بس

00:01:11.920 --> 00:01:13.340
اللي مسؤولة عن التفاصيل

00:01:13.440 --> 00:01:14.880
والقرارات والتفكير

00:01:15.020 --> 00:01:17.460
لكن لو هو الحط الفكرة دي جواي

00:01:17.760 --> 00:01:19.320
وهو اللي إداني حلم

00:01:19.700 --> 00:01:21.900
وحرك مشاعري نحو موضوع معين

00:01:22.260 --> 00:01:23.820
يبقى على الأقل أنا مش لوحدي

00:01:24.220 --> 00:01:25.380
هو المسؤول معاي

00:01:25.880 --> 00:01:26.840
هو اللي هيفتح أبواب

00:01:26.840 --> 00:01:28.180
ويسهل إجراءات

00:01:28.460 --> 00:01:31.220
ويوفر ناس وفلوس وإمكانيات

00:01:31.780 --> 00:01:33.300
أقدر أقول بالفم المليان

00:01:33.780 --> 00:01:35.100
الله محتاج ناس أمينة

00:01:35.620 --> 00:01:37.540
فارق معاها تعمل تغيير

00:01:37.800 --> 00:01:38.720
وتشتغل معاه

00:01:39.020 --> 00:01:40.220
ما تقرريش بالنيابة عنه

00:01:40.220 --> 00:01:41.840
إنه إنت ما تنفعيش عشانك بنت

00:01:42.260 --> 00:01:43.680
وما تقررش بالنيابة عنه

00:01:43.680 --> 00:01:45.440
إنك ما تنفعش عشانك صغير

00:01:46.360 --> 00:01:48.480
ما حدش فينا من حقه إنه يقول

00:01:48.840 --> 00:01:49.760
أنا أصلي مش موهوب

00:01:50.000 --> 00:01:51.060
وما انفعش في حاجة

00:01:51.440 --> 00:01:52.420
اسأله النهار دة

00:01:52.720 --> 00:01:54.200
قول له إنت محتاجني فين يا رب

00:01:54.720 --> 00:01:55.920
ولما يتكلم معاك

00:01:56.260 --> 00:01:58.620
صدق وفكر واحلم

00:01:59.280 --> 00:02:01.280
وخطط وابدء في التنفيذ

00:02:01.540 --> 00:02:03.700
وهو عليه كل الباقي


WEBVTT
Kind: captions
Language: ar

00:00:05.540 --> 00:00:06.780
الموضوع إلي بدي أحكي فيه

00:00:06.840 --> 00:00:08.160
هو عن المدارس

00:00:08.320 --> 00:00:10.020
هلأ أنا حكيت إنه عندي 3 أولاد

00:00:10.140 --> 00:00:12.920
واحد فيهم ذوي احتياجات خاصة

00:00:13.180 --> 00:00:15.260
يوسف عمره 13 سنة

00:00:15.460 --> 00:00:18.500
المدارس عم بخلقوا عبء كبير كتير

00:00:18.580 --> 00:00:20.680
على الأطفال وعلى الأهالي

00:00:20.740 --> 00:00:22.340
ذو الإحتياجات الخاصة

00:00:22.480 --> 00:00:23.760
ما بدي أحكي أسماء مدارس

00:00:23.860 --> 00:00:25.340
بس بدي أحكي بشكل عام

00:00:25.520 --> 00:00:27.620
أنا عندي طفل ذو احتياجات خاصة

00:00:27.720 --> 00:00:28.680
بده يروح عالمدرسة

00:00:28.780 --> 00:00:30.100
يعني بدي أدفع قسط المدرسة

00:00:30.160 --> 00:00:32.620
وإحنا بنعرف الأقساط عمالها بتعلى

00:00:32.680 --> 00:00:33.740
كل سنة عم تعلى

00:00:33.860 --> 00:00:36.660
في قسط جديد بسموه هم المساند

00:00:36.700 --> 00:00:38.380
فإنت عم تدفع قسطين

00:00:38.480 --> 00:00:40.340
لطفل ذو احتياجات خاصة

00:00:40.500 --> 00:00:42.380
بالإضافة لما بطلبولي المعلم

00:00:42.460 --> 00:00:43.760
إلي هو shadow teacher بسموه

00:00:43.840 --> 00:00:47.280
أو معلم مرافق للطفل في المدرسة

00:00:47.420 --> 00:00:48.180
يعني ما بعرف

00:00:48.260 --> 00:00:50.420
إحنا مو أشخاص أغنياء هالقد!

00:00:50.560 --> 00:00:52.540
لما بطلبوا الـ 3 أشياء لطفل

00:00:52.620 --> 00:00:54.520
لما أنا يكون عندي 3 أطفال

00:00:54.660 --> 00:00:57.240
كل عيلة عنا يا طفل يا طفلين يا تلاتة

00:00:57.440 --> 00:00:58.600
وبنبلش 4 - 5 أطفال

00:00:58.660 --> 00:01:00.980
لما تكون العيلة عندها عبء هاد الطفل

00:01:01.040 --> 00:01:03.480
بعدين بطلع على ولادي العاديين

00:01:03.560 --> 00:01:06.020
بقول مرات في ناس بنصرف عليهم

00:01:06.180 --> 00:01:09.260
عنا المدارس، عنا بعدين الجامعات

00:01:09.420 --> 00:01:11.100
أما هاد الطفل ذو الإحتياجات الخاصة

00:01:11.180 --> 00:01:13.020
لما بدي أدفع هاد المبلغ

00:01:13.100 --> 00:01:14.140
وبديش أحكي الأرقام

00:01:14.180 --> 00:01:15.840
لإنها أرقام كتير كبيرة

00:01:15.920 --> 00:01:18.280
وإحنا عارفين الولد ما رح يوصل لل18

00:01:18.420 --> 00:01:19.680
وانتهى وبده يوصل عالجامعة

00:01:19.740 --> 00:01:20.920
وبعدين يصرف على حاله!

00:01:21.040 --> 00:01:22.960
هاد الطفل بده يضل ينصرف عليه

00:01:23.040 --> 00:01:25.560
من علاجات، من أطباء

00:01:25.620 --> 00:01:29.140
من دكاترة، من اختصاصيين، من مدارس

00:01:29.240 --> 00:01:31.440
وأمل كل أهل أم وأب

00:01:31.500 --> 00:01:33.020
إنها تحط ابنها في المدرسة

00:01:33.080 --> 00:01:34.980
بس العبء المادي عم بخلق ضغط

00:01:35.100 --> 00:01:37.060
مش طبيعي على الأهالي

00:01:37.220 --> 00:01:38.540
وهاد طبعاً يؤثر على الولد

00:01:38.640 --> 00:01:40.160
لإنه هو مش مدموج في مدرسة

00:01:40.200 --> 00:01:41.640
إحنا بنحكي عن الدمج بإشي

00:01:41.720 --> 00:01:43.560
بس الناس ما عم تطلع ع شغلة مهمة كتير

00:01:43.620 --> 00:01:44.460
هي الدمج

00:01:44.580 --> 00:01:46.440
الدمج بدها مبلغ كتير كبير

00:01:46.500 --> 00:01:48.940
إذا بدي أحطه بمدرسة تراعي الجوانب

00:01:49.000 --> 00:01:50.720
النفسية والإجتماعية

00:01:50.800 --> 00:01:52.560
وطبعاً كل ولد عنده قدرات

00:01:52.680 --> 00:01:54.720
وبده أشياء معينة بالصف

00:01:54.860 --> 00:01:55.820
فهل يعقل؟

00:01:55.900 --> 00:01:58.340
يعني انا بدي أحطه سؤال كبير في الوزارة

00:01:58.480 --> 00:02:00.620
في الأهالي، في المدارس الخاصة

00:02:00.760 --> 00:02:02.700
طبعاً إحنا بالمدارس الحكومية

00:02:02.840 --> 00:02:04.800
قليل جداً عم يصير الدمج

00:02:04.900 --> 00:02:07.080
يعني عم تحكي عن مبالغ كتير كبيرة

00:02:07.160 --> 00:02:09.860
فيا ريت هاد الموضوع نصير نتناقش فيه

00:02:09.960 --> 00:02:12.380
إنه نخلق جو لولادنا دمج

00:02:12.500 --> 00:02:13.640
بس ما يكون عبء

00:02:13.760 --> 00:02:17.200
إنه بكون الأهل تعبانين مادياً

00:02:17.360 --> 00:02:18.800
غير الأشياء التانية بالحياة

00:02:18.860 --> 00:02:21.200
يعني عنا مدارس، عنا أطباء

00:02:21.300 --> 00:02:23.020
عنا أولادنا التانيين

00:02:23.160 --> 00:02:24.520
عنا مصاريف الحياة اليومية

00:02:24.560 --> 00:02:26.560
زي أي عيلة تانية

00:02:26.680 --> 00:02:28.520
فيا ريت الموضوع يصير فيه نقاش

00:02:28.600 --> 00:02:30.820
وفيه نوع من التوازن بهاي المصاريف


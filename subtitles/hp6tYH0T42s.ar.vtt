WEBVTT
Kind: captions
Language: ar

1
00:00:00.000 --> 00:00:06.680
هنتكلّم عن حلّ مسائل المعدّل باستخدام المتوسّط المرجّح.

2
00:00:08.600 --> 00:00:11.560
لمَّا يبقى عندنا بيانات، وتكون مختلفة في الأهمية أو الوزن.

3
00:00:12.200 --> 00:00:16.080
وناخد في اعتبارنا وإحنا بنجيب المتوسّط وزن كل قيمة في البيانات دي.

4
00:00:16.840 --> 00:00:19.040
وندّي البيانات الأكتر أهمية وزن أكبر.

5
00:00:19.800 --> 00:00:21.960
العملية دي بنسمّيها عملية الترجيح.

6
00:00:22.680 --> 00:00:25.520
والمتوسّط اللي إحنا بنحسبه اسمه المتوسّط المرجّح.

7
00:00:26.560 --> 00:00:32.160
وفي الفيديو ده، هنعرف إزَّاي نقدر نستخدم المتوسّط المرجّح؛ علشان نحلّ مسائل المعدّل.

8
00:00:33.040 --> 00:00:35.400
واللي هي برضو اسمها مسائل الحركة المنتظمة.

9
00:00:36.520 --> 00:00:40.560
واللي بيكون فيها جسم بيتحرّك بسرعة معيّنة أو معدّل معيّن.

10
00:00:41.240 --> 00:00:43.480
وده لأن السرعة عبارة عن معدّل.

11
00:00:44.840 --> 00:01:02.240
أمَّا بالنسبة للعلاقة الرياضية اللي بنستخدمها، هي: ف يساوي ع في ن، بحيث إن ف تمثّل المسافة.

12
00:01:03.800 --> 00:01:10.320
أمَّا ع، فهي المعدّل أو السرعة.

13
00:01:13.520 --> 00:01:16.600
أمَّا ن، فبتمثّل الزمن.

14
00:01:19.240 --> 00:01:20.040
عندنا مثالين.

15
00:01:21.880 --> 00:01:25.680
هنقلب الصفحة، هيظهر لنا المثال الأول.

16
00:01:28.920 --> 00:01:35.720
في المثال اللي عندنا: في رياضة التزحلق على الجليد، استغرق عمر أربعين دقيقة علشان يقطع خمسة كيلومتر.

17
00:01:36.640 --> 00:01:38.760
وفي رحلة العودة، استغرق تلاتين دقيقة.

18
00:01:39.480 --> 00:01:41.880
وعايزين نعرف السرعة المتوسّطة للرحلة دي.

19
00:01:45.760 --> 00:01:49.960
بالنسبة للوقت اللي استغرقه عمر في الذهاب، مش نفس الوقت اللي استغرقه في العودة.

20
00:01:50.800 --> 00:01:55.440
وبالتالي علشان نجيب السرعة المتوسّطة، فإحنا هنجيب المتوسّط المرجّح لسرعة الذهاب وسرعة العودة.

21
00:01:57.200 --> 00:01:59.360
فأول حاجة، هنجيب معدّل أو سرعة الذهاب.

22
00:02:00.280 --> 00:02:05.240
وبعد كده هنجيب معدّل أو سرعة العودة، بس بوحدة الكيلومتر لكل ساعة.

23
00:02:06.240 --> 00:02:09.720
وبالتالي هنحوّل الوقت من دقيقة لساعة.

24
00:02:10.960 --> 00:02:26.000
فهنلاقي إن أربعين دقيقة بيساوي تقريبًا ستمية سبعة وستين من ألف ساعة.

25
00:02:27.240 --> 00:02:36.200
وهنلاقي كمان إن تلاتين دقيقة، ده بيساوي خمسة من عشرة ساعة.

26
00:02:38.320 --> 00:02:41.440
هنبدأ بعد كده نجيب معدّل الذهاب.

27
00:02:49.840 --> 00:02:56.320
والمعدّل، واللي هو ع، يساوي المسافة، اللي هي ف، على الزمن ن.

28
00:02:56.520 --> 00:03:04.080
هنبدأ نعوّض بقيمة ف وقيمة ن في العلاقة اللي عندنا.

29
00:03:05.240 --> 00:03:18.920
فبالتالي هتبقى المعدّل اللي عندنا، واللي هو ع، تقريبًا بيساوي خمسة كيلومتر على ستمية سبعة وستين من ألف ساعة.

30
00:03:19.920 --> 00:03:28.120
يعني بيساوي تقريبًا سبعة ونصّ كيلومتر لكل ساعة.

31
00:03:35.200 --> 00:03:36.680
بعد كده هنجيب معدّل العودة.

32
00:03:40.440 --> 00:03:44.120
والمعدّل، اللي هو ع، يساوي ف على ن.

33
00:03:44.880 --> 00:03:48.480
يعني هيساوي خمسة كيلومتر.

34
00:03:49.440 --> 00:03:51.960
الزمن اللي استغرقه في العودة هو خمسة من عشرة ساعة.

35
00:03:52.360 --> 00:03:55.600
يعني خمسة كيلومتر على خمسة من عشرة ساعة.

36
00:03:56.400 --> 00:04:04.600
يعني معدّل العودة بيساوي عشرة كيلومتر لكل ساعة.

37
00:04:10.240 --> 00:04:18.280
الخطوة اللي بعد كده، إن إحنا هنجيب المتوسّط المرجّح لمعدّل الذهاب ومعدّل العودة، واللي هو عبارة عن السرعة المتوسّطة المطلوبة.

38
00:04:19.720 --> 00:04:21.720
هنرمز للسرعة المتوسّطة بالرمز م.

39
00:04:23.200 --> 00:04:26.880
وهنبدأ نجيب المتوسّط المرجّح للمعدّلين اللي عندنا.

40
00:04:28.320 --> 00:04:30.080
هيظهر لنا القانون.

41
00:04:34.200 --> 00:04:42.760
بكده هتبقى السرعة المتوسّطة للرحلة دي بتساوي معدّل الذهاب في زمن الذهاب زائد، معدّل العودة في زمن العودة على، زمن الذهاب زائد زمن العودة.

42
00:04:43.960 --> 00:04:48.440
فهنبدأ نجيب السرعة المتوسّطة للرحلة دي، من خلال إن إحنا هنعوّض في العلاقة اللي عندنا.

43
00:04:50.480 --> 00:05:04.960
فيبقى م، واللي هي السرعة المتوسّطة، تقريبًا بتساوي معدّل الذهاب، واللي هو تقريبًا سبعة ونصّ كيلومتر لكل ساعة، في زمن الذهاب، واللي هو ستمية سبعة وستين من ألف ساعة.

44
00:05:06.200 --> 00:05:13.000
زائد معدّل العودة، واللي هو عشرة كيلومتر لكل ساعة.

45
00:05:14.520 --> 00:05:19.000
أمَّا زمن العودة، فهو خمسة من عشرة ساعة.

46
00:05:20.440 --> 00:05:23.440
وده مقسوم على زمن الذهاب زائد زمن العودة.

47
00:05:23.640 --> 00:05:32.840
زمن الذهاب ستمية سبعة وستين من ألف ساعة، زائد زمن العودة، اللي هو خمسة من عشرة ساعة.

48
00:05:34.880 --> 00:05:51.160
وبالتالي هنلاقي إن السرعة المتوسّطة تقريبًا بتساوي عشرة وخمسة وعشرين من عشرة آلاف على واحد ومية سبعة وستين من ألف.

49
00:05:52.480 --> 00:05:56.960
يعني حوالي تقريبًا تمنية وستة من عشرة.

50
00:06:00.080 --> 00:06:09.600
وبالتالي هتبقى السرعة المتوسّطة للرحلة هي تمنية وستة من عشرة كيلومتر لكل ساعة تقريبًا.

51
00:06:18.360 --> 00:06:33.840
هنلاقي إن الإجابة بتاعتنا، واللي هي تمنية وستة من عشرة كيلومتر لكل ساعة تقريبًا، ما بين معدّل الذهاب، واللي هو تقريبًا سبعة ونصّ كيلومتر لكل ساعة، ومعدّل العودة، واللي هو عشرة كيلومتر لكل ساعة.

52
00:06:34.320 --> 00:06:36.560
وبالتالي هتبقى الإجابة بتاعتنا منطقية.

53
00:06:38.360 --> 00:06:42.160
هنقلب الصفحة، هيظهر لنا مثال كمان.

54
00:06:45.960 --> 00:06:50.000
في المثال اللي عندنا، هنلاقي إن إحنا فيه عندنا جسمين بيتحرّكوا في نفس الوقت.

55
00:06:51.440 --> 00:06:56.040
فهنلاقي إن المسافة بين قَطرين هي تسعمية كيلومتر.

56
00:06:56.960 --> 00:07:01.200
وبيتحرّك القطارين دول في مسارين متوازيين، وفي اتجاهين متضادّين.

57
00:07:02.560 --> 00:07:08.960
فإذا كان القطار أ ده بيتحرّك بسرعة تمانين كيلومتر لكل ساعة، وفي اتِّجاه الشرق.

58
00:07:10.400 --> 00:07:15.760
والقطار ب بيتحرّك بسرعة مية كيلومتر لكل ساعة، وفي اتِّجاه الغرب.

59
00:07:16.640 --> 00:07:19.800
عايزين نعرف إمتى القطارين دول هيتخطّوا بعض.

60
00:07:24.600 --> 00:07:28.840
أول خطوة، هنرسم مخطّط يوضّح البيانات اللي عندنا في المسألة.

61
00:07:30.320 --> 00:07:30.840
هيظهر لنا شكل.

62
00:07:34.160 --> 00:07:38.680
بالنسبة للشكل اللي عندنا ده، فهو عبارة عن رسم تخطيطي بيوضّح البيانات اللي عندنا في المسألة.

63
00:07:39.440 --> 00:07:42.320
وهو إن إحنا عندنا قَطرين المسافة بينهم هي تسعمية كيلومتر.

64
00:07:43.720 --> 00:07:48.520
القَطر أ ده بيتحرّك ناحية السهم ده بسرعة تمانين كيلومتر لكل ساعة.

65
00:07:49.040 --> 00:07:54.880
والقَطر ب بيتحرّك في الاتجاه التاني، في اتجاه السهم ده، بسرعة مية كيلومتر لكل ساعة.

66
00:07:56.760 --> 00:08:07.080
هنبدأ علشان نجيب ونعرف إمتى يتخطّى القطاران بعضهما لبعض، هنرسم الجدول اللي هيظهر لنا، واللي هنبدأ نكتب فيه البيانات.

67
00:08:11.200 --> 00:08:15.440
بعد ما رسمنا الجدول، هنبدأ نكتب البيانات اللي عندنا في المسألة في الجدول ده.

68
00:08:17.080 --> 00:08:22.920
بالنسبة للقطار أ، المعدّل بتاعه، واللي هو سرعته، هو تمانين كيلومتر لكل ساعة.

69
00:08:22.920 --> 00:08:23.680
يعني المعدّل هو تمانين.

70
00:08:24.280 --> 00:08:27.080
أمَّا بالنسبة للقطار ب، فكانت سرعته مية كيلومتر لكل ساعة.

71
00:08:27.080 --> 00:08:27.920
يعني المعدّل مية.

72
00:08:29.680 --> 00:08:34.040
بالنسبة للزمن، فإحنا عايزين نعرف إمتى يتخطّى القطارين بعضهم بعض.

73
00:08:35.120 --> 00:08:37.040
وبالتالي يبقى الزمن عندنا مجهول.

74
00:08:38.200 --> 00:08:48.120
ولأن القَطر أ هيقطع المسافة بتاعته في نفس الزمن اللي هيقطع فيها القطار ب المسافة بتاعته، فهنفرض إن الزمن ن.

75
00:08:48.560 --> 00:08:53.840
فيبقى الزمن بتاع القطار أ، اللي هو هيبقى ن، هيساوي الزمن بتاع القطار ب، اللي هو برضو ن.

76
00:08:55.960 --> 00:09:00.280
بعد كده هنجيب المسافة اللي هيقطعها القطار أ، والمسافة اللي هيقطعها القطار ب.

77
00:09:01.400 --> 00:09:04.560
والمسافة هتساوي المعدّل في الزمن.

78
00:09:05.560 --> 00:09:10.760
يعني بالنسبة للمسافة اللي هيقطعها القطار أ، هيبقى عبارة عن تمانين في ن، يعني تمانين ن.

79
00:09:11.360 --> 00:09:16.760
أمَّا بالنسبة للمسافة اللي هيقطعها القطار ب، فهتبقى عبارة عن مية في ن، يعني مية ن.

80
00:09:21.720 --> 00:09:30.640
الخطوة اللي بعد كده، إن إحنا نستخدم الجدول اللي عندنا؛ علشان نكتب المعادلة اللي هنحلّها علشان نجيب إمتى هيتخطّى القطاران بعضهما لبعض.

81
00:09:32.360 --> 00:09:36.080
فهنقلب الصفحة، هيظهر لنا الجدول.

82
00:09:40.560 --> 00:09:51.000
علشان نكتب المعادلة، فإحنا هنلاقي إن المسافة اللي بين القَطرين هتساوي المسافة اللي هيقطعها القطار أ زائد المسافة اللي هيقطعها القطار ب.

83
00:09:52.440 --> 00:10:05.080
معنى كده إن المعادلة بتاعتنا هتبقى على الشكل: تمانين ن، وهي عبارة عن المسافة اللي هيقطعها القطار أ، زائد مية ن، وهي المسافة اللي هيقطعها القطار ب.

84
00:10:05.720 --> 00:10:09.480
يساوي تسعمية كيلومتر، واللي هي المسافة اللي بين القَطرين.

85
00:10:10.000 --> 00:10:12.560
يعني المعادلة عبارة عن: تمانين ن زائد مية ن يساوي تسعمية.

86
00:10:13.600 --> 00:10:18.400
يعني مية وتمانين ن يساوي تسعمية.

87
00:10:19.360 --> 00:10:23.240
الخطوة اللي بعد كده، إن إحنا هنقسم طرفَي المعادلة على مية وتمانين.

88
00:10:24.680 --> 00:10:30.960
لمَّا هنقسم طرفَي المعادلة على مية وتمانين، فهنلاقي إن الطرف الأيمن هيبقى عبارة عن ن.

89
00:10:31.960 --> 00:10:34.960
أمَّا الطرف الأيسر، فهيبقى عبارة عن خمسة.

90
00:10:35.600 --> 00:10:37.120
يعني ن تساوي خمسة.

91
00:10:41.440 --> 00:10:49.720
ولأن ن بتساوي خمسة، نقدر نقول: إن يتخطّى القطاران بعضهما لبعض في حوالي خمس ساعات.

92
00:10:55.160 --> 00:11:01.000
كده يبقى إحنا في الفيديو ده، عرفنا إزَّاي نقدر نستخدم المتوسّط المرجّح؛ علشان نحلّ مسائل المعدّل.

93
00:11:01.000 --> 00:11:04.080
واللي هي تُعتَبَر مسائل الحركة المنتظمة.

94
00:11:04.600 --> 00:11:09.280
واللي بيكون فيها جسم بيتحرّك بسرعة معيَّنة أو معدّل معيّن.


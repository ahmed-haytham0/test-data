WEBVTT
Kind: captions
Language: ar

00:00:00.362 --> 00:00:01.831
صباح الخير جميعا

00:00:02.176 --> 00:00:03.042
او مساء الخير

00:00:03.587 --> 00:00:05.587
انا شخص عايش في عالم الأحلام

00:00:05.866 --> 00:00:07.167
مافي حلم ما حضرته

00:00:07.258 --> 00:00:08.625
كتيير بحب الاحلام

00:00:08.729 --> 00:00:12.451
من لما أصحى.. ما بصدق يجي الليل عشان انام واشوف شو في احلام جديدة نازلة

00:00:12.890 --> 00:00:14.890
حتى لو كان كابوس وفي وحش عم ياكلني

00:00:14.890 --> 00:00:15.647
بصحى

00:00:15.647 --> 00:00:20.223
ياي.. حلم مثير للاهتمام ورح اضلني افكر فيه طول اليوم واتخيل الوحش بطلعلي من كل مكان

00:00:23.871 --> 00:00:25.871
فيديو اليوم مو لاصحاب القلوب الضعيفة

00:00:26.331 --> 00:00:29.108
لأنو الاشياء الي رح تسمعوها رح تخليكم تفكرو بشغلتين

00:00:29.648 --> 00:00:30.858
ايش هاد الي عم بحضره؟

00:00:30.858 --> 00:00:32.185
وبارت انت كويس؟

00:00:32.554 --> 00:00:33.596
لا تخافو

00:00:33.596 --> 00:00:35.816
من هلأ بحكيلكم انا كويس وطبيعي

00:00:35.816 --> 00:00:38.127
وما بعاني من مشاكل نفسية بتخليني أحلم احلام غريبة

00:00:38.127 --> 00:00:40.127
ولما أجي افسرها بكتشف انو عندي اضطرابات حادة

00:00:40.127 --> 00:00:42.878
وبحتاج اروح على دكتور نفسي قبل ما اصير خطر على حالي وعلى المجتمع

00:00:44.747 --> 00:00:45.584
ويلا نبلش

00:00:53.460 --> 00:00:55.110
هاد الحلم حلمته وانا نايم

00:00:55.447 --> 00:00:57.123
هاد الحلم حلمته من زمان

00:00:57.531 --> 00:00:59.531
كنت متمدد عالتخت وعم بحاول انام

00:00:59.756 --> 00:01:02.792
غمضت عيوني وفجأة حسيت زي كأني دخلت جوا التخت

00:01:03.641 --> 00:01:05.382
زي كأنه بوابة لعالم تاني

00:01:05.981 --> 00:01:07.735
صحيت.. في الجهة التانية

00:01:08.155 --> 00:01:09.831
كان كل اشي بالأبيض والأسود

00:01:10.209 --> 00:01:12.714
كنت بغرفة مع مجموعة من الناس الي ما بعرفهم

00:01:12.714 --> 00:01:15.607
وكلهم مبين عليهم زي كأنهم خايفين ومو عارفين ايش الي بصير

00:01:16.292 --> 00:01:19.884
مو متذكر التفاصيل زي ايش حكينا او مين هم هدول الناس أصلا

00:01:20.459 --> 00:01:22.601
بس كان في بالغرفة زي جهاز تحكم

00:01:23.456 --> 00:01:26.764
هاد الجهاز بتحكم بالقطار الي بيجي بوقف عند فتحة المكيف

00:01:27.428 --> 00:01:30.321
اوك هلا بعد ما حكيت المعلومة بصوت عالي اكتشفت قديش هي غبية

00:01:30.947 --> 00:01:34.552
فتحة المكيف كانت خربانة.. وما رح يزبط يجي القطار قبل ما تتصلح

00:01:35.214 --> 00:01:37.589
كنا قاعدين مع بعض بنحكي لين ما سمعنا صوت

00:01:38.361 --> 00:01:40.361
(صوت قطار)

00:01:42.042 --> 00:01:44.861
لقينا جهاز التحكم عم ينادي القطار.. وما عرفنا نطفيه

00:01:45.250 --> 00:01:46.564
فكان الحل انه نهرب

00:01:46.874 --> 00:01:49.016
عن طريق انه ندخل في البوابة.. الي هو التخت

00:01:49.471 --> 00:01:51.471
وكل واحد يرجع لعالمه

00:02:02.499 --> 00:02:05.302
صرت كل ما اسمع صوت القطار بتذكر هاد الحلم

00:02:05.496 --> 00:02:08.040
احلى شي انه عمري ما ركبت قطار ولا سمعت صوته بالواقع

00:02:08.469 --> 00:02:09.925
الله يخليلنا الافلام بس

00:02:10.210 --> 00:02:14.709
بحب افكر انه الناس الي كانو معي بالغرفة هي عنجد ناس موجودة بالواقع وما بعرفهم

00:02:15.163 --> 00:02:16.542
بس اجتمعنا بحلم واحد

00:02:17.153 --> 00:02:19.567
فاذا حدا فيكم حس اننو الحلم مألوف اممم

00:02:19.671 --> 00:02:20.687
بتعرفو وين تلاقوني

00:02:21.067 --> 00:02:25.203
بتعرفو الاحلام الي بكون الواحد فيها بيعرف انه بيحلم وبيقدر يتحكم بالحلم زي ما بده

00:02:25.689 --> 00:02:26.925
كتير حاولت اني اعملها

00:02:27.441 --> 00:02:29.713
قرأت كل اشي بتعلق بالتحكم في الاحلام

00:02:30.001 --> 00:02:33.723
في اشياء الواحد لما يصير يعملها بشكل روتيني رح يكتشف انه عم يحلم

00:02:33.918 --> 00:02:35.465
زي مثلا انك تقرص حالك

00:02:35.729 --> 00:02:38.894
ليش بالافلام بحكو: "اقرصني عشان اتأكد اني ما عم بحلم"؟

00:02:39.168 --> 00:02:41.168
لأنو لو انقرصت بالحلم ما رح تحس

00:02:41.720 --> 00:02:45.209
ولو اطلعت عايدك بالحلم رح تشوف اقل او اكتر من 10 اصابع

00:02:45.643 --> 00:02:46.970
ولو اطلعت عالمراي

00:02:47.437 --> 00:02:48.479
ما رح تشوف حالك

00:02:49.201 --> 00:02:50.359
او حتشوفه عريب شوي

00:02:50.817 --> 00:02:54.138
وحدة من الشغلات الي صرت اعملها بشكل روتيني.. اني اغطي انفي بايدي

00:02:54.432 --> 00:02:56.432
لو كنت صاحي.. ما رح اتنفس

00:02:56.432 --> 00:02:57.590
لو كنت عم بحلم

00:02:57.839 --> 00:03:00.784
رح اتنفس.. لاني بالواقع عالتخت وانفي مو مسكر

00:03:01.195 --> 00:03:03.816
مرة كنت قاعد بمكان عام.. وعم بحكي مع واحد

00:03:04.070 --> 00:03:05.707
فجأة خطرلي اعمل هاي الحركة

00:03:06.541 --> 00:03:07.479
(شهيق)

00:03:09.583 --> 00:03:10.819
اكتشفت انه هاد حلم

00:03:11.500 --> 00:03:13.179
اتذكرت شغلة قرأتها من النت

00:03:13.179 --> 00:03:15.645
انه لما تكون عم تحلم وبتعرف انك عم تحلم

00:03:15.911 --> 00:03:18.584
جرب اسأل الناس الي معك بالحلم عن الساعة وتاريخ اليوم

00:03:19.235 --> 00:03:20.821
اطلعت عاللي معي وسألته

00:03:21.480 --> 00:03:22.522
كم الساعة؟

00:03:25.924 --> 00:03:27.406
مسكني من ايدي وحكى

00:03:27.886 --> 00:03:28.824
كشفنا

00:03:29.162 --> 00:03:30.709
ما كان المفروض انك تسأل

00:03:32.506 --> 00:03:34.273
اوكيي الحلم الي بعده

00:03:34.963 --> 00:03:36.562
مرة حلمت اني مربوط عالتخت

00:03:36.751 --> 00:03:39.088
بطلع حولي وشايف مكان ما بعرفه

00:03:39.674 --> 00:03:41.104
سمعت صوت الباب عم يفتح

00:03:45.406 --> 00:03:47.406
من الخوف شديت على حالي وصحيت

00:03:48.112 --> 00:03:49.749
صحيت كانت الدنيا معتمة

00:03:49.917 --> 00:03:50.907
ومو شايف اشي

00:03:51.180 --> 00:03:53.297
شوي بعدين عيني تأقلمت عالعتمة

00:03:53.654 --> 00:03:55.007
بلشت اشوف الغرفة

00:03:56.159 --> 00:03:57.136
بس في اشي غلط

00:03:58.073 --> 00:03:59.322
انا مو بغرفتي

00:04:02.254 --> 00:04:04.086
انا صحيت بمكان ما بعرفه

00:04:04.583 --> 00:04:06.117
شايف الحيطة مكانها غلط

00:04:06.117 --> 00:04:08.117
والتسريحة اول مرة اشوفها بحياتي

00:04:08.841 --> 00:04:10.556
اول مرة اشوف هاي الغرفة

00:04:10.963 --> 00:04:12.292
لما ضويت الضو

00:04:12.938 --> 00:04:14.355
رجع كل اشي لمحله

00:04:14.641 --> 00:04:15.903
رجعت لغرفتي

00:04:16.290 --> 00:04:18.743
يمكن لأني صاحي من النوم كان عقلي لساته نايم

00:04:18.743 --> 00:04:21.300
بس.. الشعور الي حسيته مستحيل انساه

00:04:22.008 --> 00:04:25.976
بنهاية الفيديو بدي احكيلكم انه الاحلام الي حكيتها كلها احلام جد صارت معي

00:04:26.290 --> 00:04:27.798
او على الاقل زي ما بتذكرها

00:04:28.174 --> 00:04:31.327
عالم الاحلام عالم غير مستكشف وعالم غير مفسر

00:04:31.758 --> 00:04:35.221
وكوني شخص خياله واسع بحب افكر انها زي العوالم الموازية

00:04:35.767 --> 00:04:38.712
او انه الناس الي بنشوفهم بالحلم ناس عنجد ما بنعرفهم

00:04:39.126 --> 00:04:42.304
او ببساطة عقلنا الواعي عم يعرضلنا افلام اكشن بآخر الليل

00:04:42.857 --> 00:04:45.699
هاي كانت بعض احلامي الغريبة الي حبيت اشاركها معكم

00:04:45.930 --> 00:04:48.564
اذا عجبكم الفيديو وحابين اعمل جزء تاني احكولي

00:04:48.974 --> 00:04:50.974
عندي موسوعة كاملة من الاحلام الغريبة

00:04:51.614 --> 00:04:53.291
واحكولي بالكومنتات ايش بتحلمو

00:04:53.790 --> 00:04:55.376
ان شاء الله يكون عجبكم الفيديو

00:04:55.485 --> 00:04:57.744
لا تنسو تدعموني بلايك وتشتركو في قناتي

00:04:58.023 --> 00:05:00.178
امبارح اكتشفت انو اللايك اله فايدة بنشر الفيديوهات

00:05:00.643 --> 00:05:03.627
وتابعوني عالانستغرام عشان بنشر اشياء جانبية هناك

00:05:04.299 --> 00:05:05.509
هاد كان كل اشي

00:05:05.638 --> 00:05:06.875
وتصبحو على خير


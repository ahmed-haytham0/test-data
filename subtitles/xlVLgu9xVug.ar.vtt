WEBVTT
Kind: captions
Language: ar

00:00:00.640 --> 00:00:05.280
اهلا بكم بهذا الفيديو اللي راح نتكلم بيه عن برنامج Microsoft Excel

00:00:05.880 --> 00:00:07.980
اللي يجي ضمن حزمة برامج مايكروسوفت اوفيس

00:00:09.420 --> 00:00:13.900
اذا ما كنت تعرف شنو فائدة برنامج ال Excel فبكل بساطة

00:00:14.580 --> 00:00:19.020
هو برنامج لاجراء العمليات الحسابية وإدارة جداول البيانات

00:00:20.100 --> 00:00:22.420
وراح يتوضح الكم هذا الشي اكثر خلال الفيديو

00:00:25.160 --> 00:00:30.260
الان اذا فتحنا ورقة فارغة بالبرنامج راح تشوفون انها مقسمة لخلايا

00:00:31.340 --> 00:00:35.160
كل مستطيل من هاي المستطيلات نسميه خلية أو Cell

00:00:36.380 --> 00:00:37.840
واذا اختاريناCell  معينة

00:00:38.620 --> 00:00:41.560
راح تشوفون انه راح تظهر عدنا كتابة بهذا المستطيل

00:00:42.600 --> 00:00:44.600
هاي الكتابة تشير الى اسم الخلية

00:00:45.040 --> 00:00:53.560
يعني مثلا هاي الخلية اللي اختاريناها اسمها C5 لأنها بالعمود او ال Column C و الصف أو ال Row الخامس

00:00:54.740 --> 00:00:59.480
وتلاحظون انه لكل Column اسم معين مثلا هذا ال Column A

00:00:59.480 --> 00:01:01.420
وهذا ال Column B و C و D

00:01:01.760 --> 00:01:04.060
ونفس الشي بالنسبة للصفوف او ال Rows

00:01:04.680 --> 00:01:07.640
فهذا الصف الأول وهذا الثاني والثالث والرابع

00:01:10.320 --> 00:01:16.520
وطبعا بإمكاننا ان نغير بطول او عرض كل خلية أو Cell من خلال السحب بال Mouse

00:01:20.840 --> 00:01:24.780
حتى ندخل البيانات او المعلومات داخل Cell او خلية معينة

00:01:25.560 --> 00:01:28.320
فنأشرها ونكتب البيانات بداخلها

00:01:30.420 --> 00:01:33.740
طبعا عدنا 3 أنواع من البيانات نقدر ان نكتبها داخل ال Cell

00:01:34.820 --> 00:01:37.760
النوع الأول هو الأرقام.. 20 مثلا

00:01:39.800 --> 00:01:44.240
والنوع الثاني هو النص أو ال Text اللي مكون من أحرف

00:01:45.640 --> 00:01:48.700
والنوع الثالث هو ال Formulas أو المعادلات

00:01:49.620 --> 00:01:53.140
كل ما نكتب Formula راح نبديها بعلامة المساواة

00:01:53.420 --> 00:01:59.460
مثل =1+1 وراح يطلع عدنا 2

00:02:00.960 --> 00:02:04.080
وراح تتعرفون على ال Formulas بتفصيل اكثر خلال الفيديو

00:02:06.460 --> 00:02:11.420
اذا استخدمت برنامج ال Excel فراح تلاحظ انه برنامج ذكي جدا

00:02:12.180 --> 00:02:18.260
فشوف مثلا لو كتبنا بهذه ال Cell الشهر الأول من السنة اللي هو January كانون الثاني

00:02:19.480 --> 00:02:20.360
واشرنا الCell

00:02:21.980 --> 00:02:23.640
وسحبناها من هذا المربع

00:02:24.640 --> 00:02:28.760
فتشوفون انه البرنامج تلقائيا راح يكمل الشهور بالتسلسل

00:02:30.420 --> 00:02:32.560
ونفس الشي اذا سحبنا للاسفل

00:02:35.960 --> 00:02:39.060
وفي حال كتبنا مجموعة ارقام مثل 10

00:02:40.060 --> 00:02:40.560
20

00:02:41.680 --> 00:02:42.180
30

00:02:45.960 --> 00:02:48.240
وأشرناهم وسحبناهم بنفس الطريقة

00:02:49.100 --> 00:02:53.280
فبرنامج الاكسل راح يكتشف انه هاي الأرقام تتزايد بمقدار 10

00:02:54.280 --> 00:02:55.960
وراح يكمل الأرقام تلقائيا

00:02:56.460 --> 00:02:58.820
ولهذا قلتلكم انه برنامج ذكي جدا

00:03:02.140 --> 00:03:08.040
ومثل باقي برامج الاوفيس راح يكون عدنا خيارات لتغيير حجم الخط, لون الخط, والمحاذاة

00:03:09.780 --> 00:03:15.120
ونقدر نغير لون الخلية نفسها ونضيف إطارات من خلال خيار ال Borders

00:03:16.640 --> 00:03:20.240
واذا اشرنا الأرقام نقدر ان نخلي يمهم علامة عملة معينة

00:03:22.340 --> 00:03:28.960
و نسبة مؤية او نخلي بينهم فواصل وخيارات كثيرة أخرى بامكانكم ان تجربوها بنفسكم

00:03:31.700 --> 00:03:36.500
الان نشوف طريقة انشاء عمليات حسابية بالبرنامج باستخدام ال Formulas

00:03:37.120 --> 00:03:39.120
اللي هي من اهم الأشياء بالبرنامج

00:03:41.420 --> 00:03:43.620
اول عملية هي عملية الجمع

00:03:44.900 --> 00:03:56.900
فلاحظ عزيزي الملاحظ انه عندي الرقم الأول هو 1 والرقم الثاني هو 2 والمطلوب من عندي ان اكتب Formula تجمع هذول الرقمين وتظهرهم بالنتيجة

00:03:58.900 --> 00:04:05.140
فاختار ال Cell المطلوبة ومثل ما قلتلكم حتى نكتب Formula لازم نبديها بعلامة المساواة

00:04:06.380 --> 00:04:07.460
فراح اكتب يساوي

00:04:09.620 --> 00:04:14.520
واختار الCell اللي بيها الرقم الأول وراح ينكتب اسمها تلقائيا

00:04:15.800 --> 00:04:19.760
والCell اللي بيها الرقم الثاني واختار Enter

00:04:20.120 --> 00:04:24.840
وراح تطلع عندي النتيجة 3 لان البرنامج جمع الرقمين 1 و2

00:04:25.920 --> 00:04:29.620
واذا غيرتهم لاي رقمين فالبرنامج راح يظهر نتيجة جمعهم

00:04:33.940 --> 00:04:39.920
عدنا طريقة أخرى هي من خلال كتابة ال Functions أو الدوال داخل ال Formula

00:04:40.940 --> 00:04:44.080
يعني
عدنا مثلا دالة او Function اسمها SUM

00:04:45.300 --> 00:04:49.220
هاي الدالة هي خاصة بالجمع فاذا كتبتها

00:04:49.960 --> 00:04:51.160
وفتحت قوس

00:04:52.500 --> 00:04:55.140
وخليت بيه أسماء ال Cells اللي اريد اجمعهم

00:04:56.840 --> 00:05:00.940
اجمعهم فال Function راح تشوف شنو الموجود داخل القوس وتقوم بعملية الجمع

00:05:03.160 --> 00:05:13.580
واذا اختارينا الخلية راح نشوف الFormula  بالكامل بهذا المستطيل فهاي كلها نسميها Formula وال Sum هي ال Function

00:05:16.720 --> 00:05:21.000
الان نروح لعملية الطرح وبنفس الطريقة راح اكتب يساوي

00:05:21.860 --> 00:05:28.420
واختار ال Cell الأولى ناقصا الثانية واقله Enter وراح تطلع النتيجة

00:05:29.800 --> 00:05:34.300
نفس الشي بالنسبة للضرب ال Cell الأولى ضرب الثانية

00:05:36.220 --> 00:05:40.140
وبأمكاني أيضا ان استخدم ال Function الخاصة بالضرب اللي هي PRODUCT

00:05:43.260 --> 00:05:48.580
واختار الرقم الأول فارزة الثاني وراح تظهر النتيجة

00:05:53.280 --> 00:06:01.920
ومن الممكن طبعا ان ااشر مجموعة اكبر من الأرقام وراح يظهر عندي انه ال Cells المؤشرين من ال B4 الى ال B9

00:06:02.440 --> 00:06:06.280
وحاصل مجموع هاي الأرقام راح يكون 2160000

00:06:09.780 --> 00:06:15.620
راح اكمل باقي العمليات عدنا القسمة حاصل قسمة 15 على 3

00:06:18.200 --> 00:06:19.500
راح يكون 5

00:06:21.060 --> 00:06:22.940
وعدنا ثنين مرفوع للأس 3

00:06:25.240 --> 00:06:26.820
راح يساوي 8

00:06:28.460 --> 00:06:35.560
وبالنسبة للأكبر والأصغر والمساواة فإذا قلنا انه 30 اكبر من 20

00:06:37.020 --> 00:06:41.740
فراح تطلع عدنا النتيجة True معناها صحيح انه 30 اكبر من 20

00:06:43.180 --> 00:06:46.020
بينما لو غيرنا ال20 الى 200 مثلا

00:06:47.020 --> 00:06:51.040
فراح تطلع النتيجة False ومعناها انو المعادلة اللي كتبناها خاطئة

00:06:54.780 --> 00:06:58.260
وهاي الأصغر من راح اكتب بيها 10 اصغر من 15

00:06:59.340 --> 00:07:01.560
والنتيجة طبعا راح تطلع True صحيحة

00:07:02.480 --> 00:07:04.060
ونفس الشي بالنسبة للمساواة

00:07:09.380 --> 00:07:17.400
من الأشياء الأخرى اللي تقدر تعملها بالبرنامج تختار مجموعة ارقام وتجلي على ال Insert Tab

00:07:18.440 --> 00:07:22.780
وراح تشوف انه بامكانك ان تنشئ Charts او مخططات

00:07:23.300 --> 00:07:26.420
وهاي المخططات راح تكون حسب الأرقام اللي انت مأشرها

00:07:27.140 --> 00:07:30.700
وراح تظهر عندك مجموعة مخططات بامكانك ان تختار من بينها

00:07:35.760 --> 00:07:48.000
طبعا برنامج ال Excel كبير وبيه أشياء كثيرة جدا وبرأيي افضل طريقة حتى تتعلم البرنامج هي ان تعلم نفسك بنفسك من خلال الممارسة

00:07:48.960 --> 00:07:51.600
يعني جرب العب بالاشياء الموجودة داخل كل Tab

00:07:52.000 --> 00:07:58.560
ابحث بال Google شوف فيديوات أخرى ومع الوقت راح تشوف نفسك مرتاح اكثر باستخدام البرنامج

00:08:01.040 --> 00:08:08.640
اذا اعجبكم الفيديو لا تنسو ان تعملو لايك وتعليق ومشاركة للفيديو.. واشتراك في القناة وشكرا الكم على المتابعة


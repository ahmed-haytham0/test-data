WEBVTT
Kind: captions
Language: ar

00:00:21.960 --> 00:00:24.240
كنت ناوي أنا أضبط أموري بتركيا 
وأؤسس هنيك

00:00:25.120 --> 00:00:27.440
وأنه أؤمن مستقبل أولادي هنيك بتركيا 

00:00:27.600 --> 00:00:30.080
رجعت من تحت الصفر بكثير يعني 

00:01:14.720 --> 00:01:16.680
كان البوليس كثير يوقفني بتركيا

00:01:16.680 --> 00:01:19.560
بس معي جواز سفر ما حدا عم يحكي شيء

00:01:19.560 --> 00:01:21.760
كل وقت أفرجيه جواز السفر 

00:01:21.760 --> 00:01:22.600
يقول لي: روح.. الله معك

00:01:23.320 --> 00:01:24.000
يسألني عن كيملك

00:01:24.000 --> 00:01:25.400
أقول له إنه كيلمك بإسطنبول ما فيه

00:01:25.400 --> 00:01:26.400
ما عم يعطونا كيملك

00:01:27.160 --> 00:01:27.880
يقول لي: خلص روح

00:01:28.560 --> 00:01:30.040
ما كانوا يدققوا على شيء أبداً

00:01:30.040 --> 00:01:32.120
بس أنه مو هيك يعني كمان 

00:01:32.120 --> 00:01:33.840
الواحد يكون ماشي بالطريق 

00:01:33.840 --> 00:01:35.160
يلاقي حاله ثاني يوم بسوريا كمان 

00:01:35.160 --> 00:01:36.600
عنده مرته وأولاده 

00:01:46.280 --> 00:01:47.280
أنا ما أجيت طوعاً!

00:01:47.720 --> 00:01:48.720
أنا أخذوني من الطريق 

00:01:48.720 --> 00:01:50.400
وجابوني لهون على سوريا

00:01:50.400 --> 00:01:51.520
لو بدي أنا أجي طوعي لهون 

00:01:51.520 --> 00:01:52.520
كنت جبت معي مرتي وأولادي

00:01:52.520 --> 00:01:53.440
ما كنت تركتهم هنيك 

00:01:53.440 --> 00:01:55.640
كل اللي أجوا ما أجوا بإرادتهم لهون

00:01:55.640 --> 00:01:57.320
كلياتنا لمونا من الشارع 

00:01:57.320 --> 00:01:58.840
البوليس كان لابس مدني كمان

00:01:58.840 --> 00:01:59.840
وهي رايحة على شغلها العالم 

00:01:59.840 --> 00:02:00.840
لموهم من الطريق

00:02:00.840 --> 00:02:03.360
على أساس بدهم يأخذونا على غير ولاية 

00:02:03.360 --> 00:02:04.560
لقينا حالنا بسوريا 

00:02:04.560 --> 00:02:06.600
قبل مننا كان فيه باص جاي

00:02:06.600 --> 00:02:08.680
وبعد مننا أجا دفعة كمان باص

00:02:08.680 --> 00:02:10.320
أخذونا لقدام (مركز الشرطة)

00:02:10.320 --> 00:02:12.280
بعد ساعة بعد ما تعبأ (امتلأ) الباص

00:02:12.280 --> 00:02:14.680
رجع أجا واحد ثاني كمان يحكي عربي

00:02:15.280 --> 00:02:17.720
قلت له أنا مرتي وأولادي معي هون 

00:02:17.720 --> 00:02:19.560
وين يعني؟ وين بدنا نروح؟ 

00:02:19.560 --> 00:02:20.560
قال: لا ترحيل ما فيه

00:02:20.560 --> 00:02:21.720
إذا ترحيل مشان أعرف

00:02:22.120 --> 00:02:23.520
قال: لا ما فيه ترحيل

00:02:23.520 --> 00:02:24.800
خصوصاً أنه أنت عندك عائلة

00:02:25.560 --> 00:02:26.640
ترحيل ما فيه

00:02:26.640 --> 00:02:28.120
يجوز يأخذوكم على غير ولاية

00:02:28.120 --> 00:02:31.240
جابوا لنا ورقة مكتوب عليها كل واحد اسمه

00:02:31.760 --> 00:02:32.760
قلنا لهم: شو هاي الورقة؟

00:02:32.800 --> 00:02:34.320
قال: هاي.. إجراءات روتينية 

00:02:34.320 --> 00:02:35.160
ما فيها شيء

00:02:35.600 --> 00:02:38.480
كل واحد وقّع قدام اسمه بس

00:02:38.480 --> 00:02:39.480
كلها بالتركي مكتوبة 

00:02:39.480 --> 00:02:40.600
ما فيها شيء بالعربي 

00:02:40.640 --> 00:02:42.200
ظلينا شي 3 ساعات بالباص

00:02:42.200 --> 00:02:43.160
قاعدين عم نستنى

00:02:43.160 --> 00:02:45.360
هيك لحد ما أخذونا على مركز ثاني 

00:02:45.360 --> 00:02:46.360
الجندرمة (الدرك)

00:02:47.160 --> 00:02:48.920
من هنيك حطوا لنا حزامات (قيود) بأيدينا

00:02:48.920 --> 00:02:50.920
أخذوا جوالاتنا وصورونا 

00:02:51.520 --> 00:02:53.440
بعدين طالعونا بـ(حافلة سفريات)

00:02:53.440 --> 00:02:55.360
وسحبة واحدة على سوريا

00:02:55.360 --> 00:02:56.680
ثاني يوم الساعة ستة ونصف

00:02:56.680 --> 00:02:59.320
سبعة الصبح كنا على الحدود السورية 

00:02:59.320 --> 00:03:00.000
بـ(بلدة) سلقين 

00:03:01.160 --> 00:03:04.240
هنيك سلمونا لفصيل سوري 

00:03:04.560 --> 00:03:07.600
أعطونا أغراضنا ورحنا كل واحد في طريقه 

00:03:18.360 --> 00:03:20.480
حياتنا كانت على وشك الاستقرار 

00:03:20.480 --> 00:03:23.000
وهلأ صفيت أنا بمكان وهني بمكان 

00:03:23.360 --> 00:03:25.160
ورجعنا تغربنا من أول وجديد

00:03:26.080 --> 00:03:29.080
بس هلا الغربة أصعب لسة من الأولانية

00:03:29.080 --> 00:03:31.400
لأنه مرتي وأولادي صاروا بمكان وأنا بمكان 

00:03:31.400 --> 00:03:33.040
يعني تحكي معي زوجتي كل يوم 

00:03:33.040 --> 00:03:34.040
بتقول لي: شو صار معك؟

00:03:34.040 --> 00:03:35.960
وشو بدنا نعمل؟ شو بدنا نساوي؟

00:03:36.160 --> 00:03:36.200
الوضع مو آمن هون 

00:03:39.360 --> 00:03:40.120
يعني مرتي وأولادي 

00:03:40.120 --> 00:03:41.680
هلا عايشين هنيك 

00:03:41.680 --> 00:03:44.560
خايفين ومانهم عارفين شو بدهم يعملوا 

00:03:45.400 --> 00:03:47.440
ولحالهم ما لهم حدا هنيك 

00:03:47.440 --> 00:03:48.360
ما يعرفوا شي هنيك 

00:03:58.760 --> 00:04:01.480
يعني هلا من حقي أنه 

00:04:01.480 --> 00:04:02.720
ومن حق عائلتي أنه نكون نحن

00:04:02.720 --> 00:04:04.440
قاعدين سوا بمكان آمن 

00:04:04.440 --> 00:04:06.880
وعايشين سوا 

00:05:07.520 --> 00:05:08.640
الوضع مو آمن هون 

00:05:08.640 --> 00:05:10.040
يوم بتفجر سيارة 

00:05:10.040 --> 00:05:11.040
يوم يفجروا (دراجة نارية)

00:05:11.040 --> 00:05:13.160
من يومين فجر (دراجة نارية) هون 


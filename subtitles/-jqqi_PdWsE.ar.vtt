WEBVTT
Kind: captions
Language: ar

00:00:07.530 --> 00:00:08.304
تااااراااا

00:00:08.304 --> 00:00:10.612
كيف بكرا كيف بدك تلحقي تودي آيلا عند عمتو

00:00:10.612 --> 00:00:11.831
وتكملي النص

00:00:11.831 --> 00:00:13.162
والستوري قبل الساعة 4؟

00:00:13.940 --> 00:00:14.701
كيف؟

00:00:14.701 --> 00:00:16.317
الك 3 دقايق ما شفتي موبايلك ع فكرة

00:00:16.317 --> 00:00:18.998
شوفي شوفي موبايلك بلكي فيه حدا بعتلك اشي

00:00:18.998 --> 00:00:20.960
كإنه زمان ما أكلنا كرابيج حلب؟

00:00:20.960 --> 00:00:23.709
على فكرة علاقتك بإمك متدهورة

00:00:24.312 --> 00:00:24.915
اسمعي

00:00:24.915 --> 00:00:25.824
اعملي غوغل

00:00:25.824 --> 00:00:26.801
عن

00:00:26.801 --> 00:00:28.067
عدد سكان العراق

00:00:28.067 --> 00:00:29.529
بدي أعرف شو عدد سكان العراق

00:00:29.529 --> 00:00:32.001
هلأ هلأ بدي أعرف بس أول شيء شوفي تويتر طبعا

00:00:33.207 --> 00:00:36.006
يا اخي بيحكوا شرق آسيا كتير حلوة للاستقرار

00:00:36.317 --> 00:00:38.367
ليش ما نروح نحنا نشتغل هناك؟

00:00:38.367 --> 00:00:40.217
اسمعي افتحي افتحي تويتر افتحي تويتر

00:00:40.217 --> 00:00:42.000
طبعا ما تنسي ترني ع تبع المي 

00:00:42.000 --> 00:00:44.041
ما أثقل دمه بحسسني بشحد منه

00:00:44.041 --> 00:00:45.339
حبيبي هدول فلوسي

00:00:45.339 --> 00:00:48.161
بفلوسي انت جاي تجيب لي مي بتحملني جميلة؟

00:00:48.648 --> 00:00:49.527
ما أثقل دمه

00:00:49.936 --> 00:00:50.985
افتحي الآلة الحاسبة

00:00:50.985 --> 00:00:53.555
بعدين نسيتي تدفعي لأبو أسماء ال250 ليرة

00:00:53.555 --> 00:00:55.734
من 3 دقايق ما شفتي موبايلك ع فكرة شوفيه

00:00:55.734 --> 00:01:04.951
(أصوات تتحدث بشكل عشوائي)

00:01:13.863 --> 00:01:14.780
مرحبا

00:01:14.780 --> 00:01:17.293
القرد الداخلي هذا اللي بتنطط لي

00:01:17.293 --> 00:01:18.989
بتنطط لك انت كمان

00:01:18.989 --> 00:01:21.255
كلنا عنا قرد داخلي جوانا

00:01:21.255 --> 00:01:22.266
هذا القرد

00:01:22.266 --> 00:01:24.232
بنزرع في مخك وانت طفل

00:01:24.232 --> 00:01:26.002
اول ما يصير فيه عندك وعي

00:01:26.002 --> 00:01:27.267
على وجود الذات

00:01:27.267 --> 00:01:28.788
وبضل يكبر كل سنة

00:01:28.788 --> 00:01:32.051
ومع كل تراكم صغير للذكريات.. والتجارب

00:01:32.051 --> 00:01:32.953
والصدمات

00:01:32.953 --> 00:01:33.614
هوب

00:01:33.614 --> 00:01:35.240
 ولا هو جحش كبير

00:01:35.240 --> 00:01:36.161
معبي راسك

00:01:36.161 --> 00:01:37.910
ومعطينه كمان ابرة كافيين

00:01:37.910 --> 00:01:39.992
ف شغال فيك 24 ساعة

00:01:39.992 --> 00:01:42.171
اذا ما روضت هاد القرد منيح

00:01:42.171 --> 00:01:43.916
ممكن يوصلك لمرحلة غريبة

00:01:43.916 --> 00:01:45.167
انت عايش فيها

00:01:45.167 --> 00:01:46.123
ومش عايش

00:01:46.123 --> 00:01:47.502
بتعمل الاشياء بس

00:01:47.502 --> 00:01:48.358
مش مبسوط

00:01:48.358 --> 00:01:49.662
مش مش مبسوط

00:01:49.662 --> 00:01:50.615
بل مش موجود

00:01:50.615 --> 00:01:52.094
مخك مشغول مع القرد

00:01:52.094 --> 00:01:55.013
مش عارف تستمتع في شيء ولا تركز في شيء

00:01:55.013 --> 00:02:00.082
ما بتلاقي حالك الا وانت خابط في حيط الحياة مع ال 
overthinking

00:02:00.082 --> 00:02:01.483
التفكير المتواصل

00:02:01.483 --> 00:02:02.428
والتوتر

00:02:02.428 --> 00:02:03.615
والقلق الدائم

00:02:03.615 --> 00:02:04.570
فوضى عارمة

00:02:04.570 --> 00:02:05.641
هون براسي

00:02:05.641 --> 00:02:07.411
هذا النوع من الحياة انا بعيشه

00:02:07.411 --> 00:02:09.610
وبعرف انه فيه كتير ناس مثلي بعيشوه

00:02:09.610 --> 00:02:12.218
اليوم بدنا نحشر القرد بالزاوية

00:02:12.218 --> 00:02:13.054
ونربيه

00:02:13.054 --> 00:02:14.280
بس قبل ما نربيه

00:02:14.280 --> 00:02:15.492
بدنا نفهمه أول

00:02:15.492 --> 00:02:16.641
نعرف شو طبيعته

00:02:19.443 --> 00:02:20.688
في فيلم
 inception 

00:02:20.688 --> 00:02:22.981
خلال رحلات دكابريو في عالم الاحلام

00:02:22.981 --> 00:02:24.868
بعلق بشي اسمه ليمبو

00:02:24.868 --> 00:02:26.114
يعني البرزخ

00:02:26.114 --> 00:02:27.685
مكان فاضي تماما

00:02:27.685 --> 00:02:29.378
انت بتبني فيه اللي بدك ياه

00:02:29.378 --> 00:02:31.051
ولما علق فيه فترة طويلة

00:02:31.051 --> 00:02:34.378
وصل لمرحلة انه بطل يميز الحلم من الحقيقة

00:02:34.378 --> 00:02:35.662
 تخربطت عليه الامور

00:02:35.662 --> 00:02:37.276
 لانه عاش بالليمبو

00:02:37.276 --> 00:02:38.385
أو بالخيال

00:02:38.385 --> 00:02:39.435
لفترة طويلة

00:02:39.435 --> 00:02:42.162
القرد الداخلي هذا عبارة عن نسخة منك

00:02:42.162 --> 00:02:44.264
 لكنه منغمس كتير في الخيال

00:02:44.264 --> 00:02:46.132
 شو هو هذا العالم الخيالي

00:02:46.132 --> 00:02:47.436
اللي عايش فيه القرد؟

00:02:47.436 --> 00:02:49.985
العالم هذا هو الوعي بالذات

00:02:49.985 --> 00:02:53.468
الوعي بالذات تعريفه مبهم شوي بس بشكل عام

00:02:53.468 --> 00:02:55.925
بتقدر تعتبره هاي التجربة الفردانية

00:02:55.925 --> 00:02:57.610
انك كائن مستقل

00:02:57.610 --> 00:02:59.380
فيه عندك مساحة فكرية

00:02:59.380 --> 00:03:00.548
في مكان ما

00:03:00.548 --> 00:03:01.507
اسمها العقل

00:03:01.507 --> 00:03:04.508
وهذا العقل بتمر عليه أحداث عبر الزمن

00:03:04.508 --> 00:03:07.077
انت لما تكون لسا هلأ انولدت مثلا

00:03:07.077 --> 00:03:08.964
بتكون غير واعي بذاتك

00:03:08.964 --> 00:03:11.241
حتى انه قبل عمر ال4 سنين

00:03:11.241 --> 00:03:13.187
الطفل بيكون لسا ما بعرف

00:03:13.187 --> 00:03:14.646
انه كيان مستقل

00:03:14.646 --> 00:03:15.911
وعيه بذاته

00:03:15.911 --> 00:03:16.981
بدائي جدا

00:03:16.981 --> 00:03:17.761
وعبارة عن

00:03:17.761 --> 00:03:20.368
تفاعلات مباشرة مع الاحداث اللي حواليه

00:03:20.368 --> 00:03:22.294
ما بعرف مثلا انه الناس

00:03:22.294 --> 00:03:24.046
ما بتقدر تقرأ افكاره

00:03:24.046 --> 00:03:24.834
عشان هيك

00:03:24.834 --> 00:03:27.539
بتلاحظ على عمر ال 3 سنين وفوق

00:03:27.539 --> 00:03:28.784
ببلش الطفل 

00:03:28.784 --> 00:03:29.465
يكذب

00:03:29.465 --> 00:03:30.866
لانه اكتشف عقله

00:03:30.866 --> 00:03:33.941
واكتشف انه موجود ومنفصل عن الخارج

00:03:33.941 --> 00:03:36.801
اي حدا منكم تعامل مع بيبيز وأطفال كتير

00:03:36.801 --> 00:03:39.777
بعرف انه الأطفال تصرفاتهم حيوانية جدا

00:03:39.777 --> 00:03:41.690
هلأ موضوع الوعي معقد جدا

00:03:41.690 --> 00:03:47.347
لكن فيه النظريات بتقول انه تعلم اللغة الام هو اهم اساسات بناء الوعي بالذات

00:03:47.347 --> 00:03:48.982
هاد موضوع حلقة تانية

00:03:48.982 --> 00:03:50.421
رح احكي فيها بالمستقبل

00:03:50.421 --> 00:03:51.900
خلينا نرجع لوعيك

00:03:51.900 --> 00:03:53.301
هلأ مع مرور السنين

00:03:53.301 --> 00:03:54.626
من إدراك الذات

00:03:54.626 --> 00:03:57.135
 بتصير شوي شوي هاي المساحة الفكرية

00:03:57.135 --> 00:03:58.575
تتعبى تجارب

00:03:58.575 --> 00:04:00.000
تتعبى ذكريات

00:04:00.000 --> 00:04:01.360
وقصص وأحداث

00:04:01.360 --> 00:04:04.073
ولانه انت صرت مع التعلم بشر واعي

00:04:04.073 --> 00:04:04.968
بوجودك

00:04:04.968 --> 00:04:09.677
ف الفص الصدغي الامامي اللي بدماغك بيصير يفكر بهاي الاحداث ويحللها

00:04:09.677 --> 00:04:11.428
وهون بيتدخل العقل

00:04:11.428 --> 00:04:13.276
وبصير يحاول يعمل منطق

00:04:13.276 --> 00:04:14.840
من هذه الاحداث العشوائية

00:04:14.840 --> 00:04:16.533
بعمل المنطق عن طريق شو؟

00:04:16.533 --> 00:04:18.499
عن طريق القصص الخيالية

00:04:18.499 --> 00:04:21.105
اذا سألتك وانت طفل عمرك 5 سنين

00:04:21.105 --> 00:04:22.195
اوصف لي حالك

00:04:22.195 --> 00:04:23.070
او حياتك

00:04:23.070 --> 00:04:24.001
شو رح تقول؟

00:04:24.001 --> 00:04:25.775
عالاغلب ما رح تفهم السؤال

00:04:25.775 --> 00:04:27.804
ورح تجاوب اول شي بخطر ع بالك

00:04:27.804 --> 00:04:29.906
بحب ألعب مع ولاد خالتي.. مثلا

00:04:29.906 --> 00:04:33.398
 اما اذا سألتك وانت شب أو صبية عمرك بالعشرينات

00:04:33.398 --> 00:04:35.755
عالاغلب تجاوب جواب مختلف تماما

00:04:35.755 --> 00:04:36.805
ممكن تقول لي

00:04:36.805 --> 00:04:39.085
انا شخص عفوي بس عصبي

00:04:39.085 --> 00:04:41.564
بحب اهلي كتير بس.. ما بفهموا علي

00:04:41.564 --> 00:04:45.279
حياتي عادية بس بنفس الوقت مليانة اكشن ودراما ما بعرف كيف

00:04:45.279 --> 00:04:47.851
شو اللي صار خلال هدول ال 15 سنة

00:04:47.851 --> 00:04:49.291
اللي خلى الجوابين

00:04:49.291 --> 00:04:50.281
يختلفوا كتير؟

00:04:50.281 --> 00:04:51.020
اللي صار

00:04:51.020 --> 00:04:52.616
 هو انه خلال السنين

00:04:52.616 --> 00:04:56.201
تطور عندك قدرتك على منطقة احداث حياتك الماضية

00:04:56.201 --> 00:04:57.729
ووضعها في إطار

00:04:57.729 --> 00:04:58.293
 زمني

00:04:58.293 --> 00:04:59.402
تحت مظلة

00:04:59.402 --> 00:05:00.842
اسمها كتاب حياتك

00:05:00.842 --> 00:05:02.067
كتاب حياتك هذا

00:05:02.067 --> 00:05:03.427
فيه قصة خيالية

00:05:03.427 --> 00:05:04.341
عن ذاتك

00:05:04.341 --> 00:05:05.761
الها معنى.. عنك

00:05:05.761 --> 00:05:07.783
بتكتب فيها الأحداث ومعانيهم

00:05:07.783 --> 00:05:11.451
من وجهة نظرك انت.. يعني كتاب منحاز ابن ستين كلب

00:05:11.451 --> 00:05:12.132
لكن

00:05:12.132 --> 00:05:14.272
مو هاي هي المشكلة الأساسية في الكتاب

00:05:14.272 --> 00:05:16.159
المشكلة إنه هذا الكتاب مو كامل

00:05:16.159 --> 00:05:17.493
 يعني لسا عم بنكتب

00:05:17.493 --> 00:05:21.210
بس وعيك بذاتك بده الكتاب هلأ ينكتب كله

00:05:21.210 --> 00:05:23.370
وبده يعرف شو موجود بأول صفحة

00:05:23.370 --> 00:05:25.744
وبآخر صفحة.. ومو بس بده يعرف

00:05:25.744 --> 00:05:27.670
بدو هو اللي يقرر 

00:05:27.670 --> 00:05:28.604
شو اللي ينكتب

00:05:28.604 --> 00:05:29.927
وهذه كمان مشكلة ثانية

00:05:29.927 --> 00:05:32.372
لانه انت عايش في عالم عشوائي

00:05:32.372 --> 00:05:33.135
إحصائي

00:05:33.135 --> 00:05:35.023
بيحكمه الكثير من المعطيات

00:05:35.023 --> 00:05:37.037
ف عالاغلب اللي بدك ياه انت 

00:05:37.037 --> 00:05:37.835
ما رح يصير

00:05:37.835 --> 00:05:38.750
ف عالأغلب 

00:05:38.750 --> 00:05:40.291
تنخذل كتير

00:05:40.291 --> 00:05:40.875
شوف

00:05:40.875 --> 00:05:42.607
راقب حالك خلال اليوم

00:05:42.607 --> 00:05:44.358
 رح تلاقي انه اغلب وقتك

00:05:44.358 --> 00:05:46.362
بتكون عم بتفكر بشيء خيالي

00:05:46.362 --> 00:05:47.257
كيف يعني؟

00:05:47.257 --> 00:05:49.631
عني شيء مش عم بيصير معك حاليا

00:05:49.631 --> 00:05:51.305
ماديا بهذه اللحظة

00:05:51.305 --> 00:05:54.001
بتكون يا عم بتفكر بشيء صار معك بالماضي

00:05:54.001 --> 00:05:55.489
يا عم بتفكر بشيء

00:05:55.489 --> 00:05:57.396
ممكن يصير معك في المستقبل

00:05:57.396 --> 00:05:58.090
الوعي

00:05:58.090 --> 00:06:00.094
هو اللي فتح لنا هذا الباب

00:06:00.094 --> 00:06:01.534
من السفر عبر الزمن

00:06:01.534 --> 00:06:02.790
ويا ريته ما فتحه

00:06:02.790 --> 00:06:04.930
اعتقد.. فهمنا شوي طبيعة الوعي

00:06:04.930 --> 00:06:05.689
حلو

00:06:05.689 --> 00:06:06.856
هذا الوعي عاد

00:06:06.856 --> 00:06:08.374
يعتبر بعد جديد

00:06:08.374 --> 00:06:11.118
انضاف على طبيعتك البيولوجية الحيوانية

00:06:11.118 --> 00:06:14.059
عالأقل.. بالصورة الحالية.. للوعي

00:06:14.059 --> 00:06:18.101
عشان نفهم.. تعالوا نمشي مع بعض كبشر دادي دادي من الأول

00:06:18.101 --> 00:06:20.241
معرفتنا البشرية حاليا شو بتقول؟

00:06:20.241 --> 00:06:22.245
بتقول انه من شي 6 مليون سنة

00:06:22.245 --> 00:06:23.958
 انفصلنا عن كائن ثديي

00:06:23.958 --> 00:06:25.527
من فصيلة القردة العليا

00:06:25.527 --> 00:06:29.808
عشنا بعدها تقريبا.. عبارة عن مجموعات بتتنقل من مكان لمكان

00:06:29.808 --> 00:06:33.342
بتصيد.. بتجمع اكل.. يعني بتاخد حاجتها 

00:06:33.342 --> 00:06:36.964
الآثار ما بتلاقي وقتها أي دلائل على وجود الوعي

00:06:36.964 --> 00:06:38.852
ضلينا وعينا بدائي جدا

00:06:38.852 --> 00:06:42.995
لإنه عالاغلب.. اللغة كانت بدائية جدا وتقريبا مش موجودة

00:06:42.995 --> 00:06:45.116
عشان هيك المجموعات الصغيرة هذه

00:06:45.116 --> 00:06:47.412
ما كانت تتجاوز 100 شخص

00:06:47.412 --> 00:06:48.456
لانه اللغة

00:06:48.456 --> 00:06:50.363
ما كانت معقدة كفاية

00:06:50.363 --> 00:06:56.447
انها تخلي البشر.. يتعقدوا فكريا هالقد لدرجة انهم يوثقوا بناس ما بعرفوهم شخصيا

00:06:56.447 --> 00:06:57.493
عن طريق شو؟

00:06:57.493 --> 00:06:58.894
منظومة فكرية وحدة

00:06:58.894 --> 00:07:00.645
زي الاشتراكية مثلا

00:07:00.645 --> 00:07:03.194
بتوحد ملايين الناس اللي ما بيعرفوا بعض

00:07:03.194 --> 00:07:04.089
المهم

00:07:04.089 --> 00:07:05.786
بعد شي مليونين سنة

00:07:05.786 --> 00:07:07.070
اكتشفنا النار

00:07:07.070 --> 00:07:08.043
أو بالأحرى

00:07:08.043 --> 00:07:10.203
تعلمنا كيف نتحكم بالنار

00:07:10.203 --> 00:07:12.440
وقتها تغير كل شيء

00:07:12.440 --> 00:07:13.794
صار الإنسان يطبخ

00:07:13.794 --> 00:07:15.521
الشيء اللي وفر على الجسم طاقة

00:07:15.521 --> 00:07:18.712
صار يقدر يستفيد من هذه الطاقة الزائدة للدماغ

00:07:18.712 --> 00:07:19.938
وبالتحديد لشو؟

00:07:19.938 --> 00:07:21.410
للفص الصدغي الأمامي

00:07:21.410 --> 00:07:25.224
 صارت تصغر معدتنا وفكنا مثلا.. وضرس العقل بطل اله داعي

00:07:25.224 --> 00:07:27.288
مقابل انه كبر المخ

00:07:27.288 --> 00:07:29.468
وتعقدت الشبكة العصبية تبعته

00:07:29.468 --> 00:07:33.417
الشيء اللي رح يسمح للمرحلة القادمة.. من حياة البشر إنها تصير

00:07:33.417 --> 00:07:35.218
 اللي هي مرحلة الثورة المعرفية

00:07:35.218 --> 00:07:40.578
علماء الآثار والمؤرخين بيقولوا انه الثورة المعرفية صارت مع البشر من حوالي

00:07:40.578 --> 00:07:41.726
سبعين ألف سنة

00:07:41.726 --> 00:07:42.913
لإنه من وقتها

00:07:42.913 --> 00:07:46.193
صارت الآثار تبين إنه فيه تطور فكري عنا

00:07:46.193 --> 00:07:48.988
 من اكسسوارات مثلا لها غرض ديني

00:07:48.988 --> 00:07:51.809
أو أفكار روحانية عن الوجود نوعا ما

00:07:51.809 --> 00:07:52.548
هيك شغلات

00:07:52.548 --> 00:07:53.901
هلأ تاريخيا

00:07:53.901 --> 00:07:57.424
من وقتها ولغة البشر وفكرهم عم بتعقد شوي شوي

00:07:57.424 --> 00:08:00.622
لحد ما وصلنا للمجتمعات البشرية الواعية بذاتها

00:08:00.622 --> 00:08:03.105
اللي بتقدر تتعاون مع بعض بالملايين

00:08:03.105 --> 00:08:05.366
من خلال شي اسمه.. الوعي

00:08:05.366 --> 00:08:07.604
ومن خلال ملئ هذا الوعي 

00:08:07.604 --> 00:08:09.102
بالقصص الخيالية 

00:08:09.102 --> 00:08:10.834
من ضمنهم قصة حياتك

00:08:10.834 --> 00:08:12.391
أو قصة الفلوس مثلا

00:08:12.391 --> 00:08:14.142
وهون مربط الفرس 

00:08:14.142 --> 00:08:17.158
لانه تركيبتك الاصلية والحمض النووي تبعك

00:08:17.158 --> 00:08:20.170
مبرمج على نظام البراري.. المادي

00:08:20.170 --> 00:08:22.447
بما انه نحنا قعدنا فيه ملايين السنين

00:08:22.447 --> 00:08:24.805
هذا يعني انه الفكر الواعي بذاته

00:08:24.805 --> 00:08:26.421
شيء كتير جديد عالمخ

00:08:26.421 --> 00:08:27.199
والمخ

00:08:27.199 --> 00:08:31.257
مو كتير بيعرف يتعامل مع هاد القرد الداخلي اللي طلع لنا.. أبدا

00:08:31.257 --> 00:08:32.541
 وهيك يا صديقي

00:08:32.541 --> 00:08:35.363
بتفوت بدوامة من سيطرة القرد الداخلي على حياتك

00:08:35.363 --> 00:08:36.174
تماما

00:08:36.174 --> 00:08:37.439
لما يسيطر القرد

00:08:37.439 --> 00:08:40.725
بتصير طول الوقت بالك مشغول ومش عارف ترتاح

00:08:40.725 --> 00:08:42.001
ولا عارف تركز

00:08:42.001 --> 00:08:43.721
ولا عارف ترتب افكارك

00:08:43.721 --> 00:08:45.180
 وحتى لو رتبتهم

00:08:45.180 --> 00:08:47.807
اغلب الوقت بتكون يا بتفكر بالماضي

00:08:47.807 --> 00:08:48.780
يا بالمستقبل

00:08:48.780 --> 00:08:52.523
يعني اذا ضليت من الصبح لليل تفكر ما رح توصل لنتيجة

00:08:52.523 --> 00:08:54.508
لإنه الشيء يا صار وخلص

00:08:54.508 --> 00:08:55.739
يا لسا ما صار

00:08:55.739 --> 00:08:57.841
 واحتمال كبير إنه ما يصير اصلا

00:08:57.841 --> 00:09:01.016
بس مخك.. مش متعود على هذا النوع من الأفكار

00:09:01.016 --> 00:09:03.156
لا تنسى انه مخك المسيطر

00:09:03.156 --> 00:09:05.774
عبارة عن كائن بدائي لعين 

00:09:05.774 --> 00:09:09.383
ما بميز الأخطار الحقيقية.. من الأخطار الخيالية

00:09:09.383 --> 00:09:10.933
اللي بحكيلك ياها القرد

00:09:10.933 --> 00:09:14.494
هذا الشيء بيعمل بجسمك ردة فعل هرمونية سيئة

00:09:14.494 --> 00:09:17.474
بزيد عندك هرمون الكورتيزول.. اللي هو هرمون القلق

00:09:17.474 --> 00:09:18.738
الشيء اللي ببدأ

00:09:18.738 --> 00:09:21.015
سلسة من التبعات الجسدية

00:09:21.015 --> 00:09:22.325
والنفسية الكبيرة

00:09:22.325 --> 00:09:24.524
ف بتصير عرضة اكثر للامراض

00:09:24.524 --> 00:09:28.751
ومناعتك بتقل.. وجسمك بستنفر.. وظهرك محني

00:09:28.751 --> 00:09:30.674
وفاقد القدرة ع التركيز

00:09:30.674 --> 00:09:34.332
والاشي اللي زاد انفصالنا عن العالم المادي الملموس اكتر

00:09:34.332 --> 00:09:35.734
هو انغماسنا

00:09:35.734 --> 00:09:36.989
في العالم الافتراضي

00:09:36.989 --> 00:09:39.674
اقتحام الانترنت لحياتنا هيك فجأة

00:09:39.674 --> 00:09:42.145
عجق أم الوعي بالذات.. وعقده

00:09:42.145 --> 00:09:43.527
وخلانا طول النهار

00:09:43.527 --> 00:09:48.001
قاعدين عايشين في هذا العالم الخيالي اللي اسمه العقل.. والأنا

00:09:48.001 --> 00:09:51.381
المشاهدات عم بتلاقي ارتفاع ملحوظ وكبير

00:09:51.381 --> 00:09:54.624
في نسبة المشاكل النفسية عند الأطفال والمراهقين

00:09:54.624 --> 00:09:56.713
بين 2005 و 2011

00:09:56.713 --> 00:09:59.826
زادت نسبة الاكتئاب عند المراهقين 
50٪

00:09:59.826 --> 00:10:03.377
و زادت 60% عند الشباب لسن ال 25

00:10:03.377 --> 00:10:06.421
أما نسبة المشاكل النفسية والقلق بشكل عام 

00:10:06.421 --> 00:10:08.056
ف زادت
70٪

00:10:08.056 --> 00:10:10.400
انت عم تحكي عن مدة 10 سنين فقط

00:10:10.400 --> 00:10:12.648
صار فيها هذه الزيادة الخرافية

00:10:12.648 --> 00:10:14.858
ومش محتاج تجارب عشان تحكيلك

00:10:14.858 --> 00:10:16.201
فوت عالسوشال ميديا

00:10:16.201 --> 00:10:17.633
وشوف العالم من شو بتشكي

00:10:17.633 --> 00:10:21.706
لأنه الانترنت فتح أبواب كتير من الاحتمالات والمقارنات 

00:10:21.706 --> 00:10:24.001
اللي ممكن تحول القرد لوحش

00:10:24.001 --> 00:10:25.800
صرت تقارن حياتك بحياة

00:10:25.800 --> 00:10:27.182
مليون شخص ثاني

00:10:27.182 --> 00:10:29.128
مش بس واحد ولا اثنين ساكنين جمبك

00:10:29.128 --> 00:10:29.740
طيب

00:10:29.740 --> 00:10:32.971
أظن بكفي كلام فارغ وخلينا في المفيد

00:10:32.971 --> 00:10:37.563
 شو بدنا نعمل بهذا القرد الداخلي.. اللي كبس ع حياتك فجأة؟ 

00:10:37.563 --> 00:10:38.736
كيف بدنا نروضه؟

00:10:38.736 --> 00:10:42.570
الخبر السعيد أنه في شيء بتقدر تعمله.. وشيء مهم جدا 

00:10:42.570 --> 00:10:43.971
الأبحاث العلمية

00:10:43.971 --> 00:10:49.756
بتلاقي إنه في وسيلة فعالة جدا.. وبتجيب نتائج ملموسة.. بتساعدك تروض القرد

00:10:49.756 --> 00:10:50.806
أو على الأقل

00:10:50.806 --> 00:10:54.001
تشوف من خلاله ولا كإنه موجود

00:10:54.001 --> 00:10:56.499
هاي الوسيلة اسمها مهارة التأمل

00:10:56.499 --> 00:11:00.261
وبالتحديد نوع من التأمل اسمه.. التأمل الواعي

00:11:00.261 --> 00:11:01.293
mindfulness

00:11:01.293 --> 00:11:02.324
أو بالعربي

00:11:02.324 --> 00:11:04.253
ممكن نترجمها لل تأريض

00:11:04.253 --> 00:11:05.816
هذا النوع من التأمل

00:11:05.816 --> 00:11:07.976
معمول عليه كتير دراسات علمية

00:11:07.976 --> 00:11:08.838
كافية 

00:11:08.838 --> 00:11:11.718
بتبين التأثير الكبير تبعه على المخ 

00:11:11.718 --> 00:11:13.353
وعلى حياتك بشكل عام

00:11:13.353 --> 00:11:15.208
عشان هيك.. الحلقة الجاي

00:11:15.208 --> 00:11:17.446
رح تكون مخصصة تماما للتأمل

00:11:17.446 --> 00:11:22.227
بس كان لازم اعمل هذه الحلقة كمقدمة للموضوع.. عشان تفهم الأساسات

00:11:22.227 --> 00:11:23.472
قبل ما تنتقل

00:11:23.472 --> 00:11:24.698
للتدريب العملي

00:11:24.698 --> 00:11:28.406
ف استنى الحلقة الجاي.. لأنه ممكن من خلالها تتعرفوا على شيء

00:11:28.406 --> 00:11:30.235
رح يغير حياتكم للأفضل

00:11:30.235 --> 00:11:32.956
 في ظل هذا الوضع المهبب الذي أمامنا

00:11:34.720 --> 00:11:37.431
اذا بتحبو المحتوى اللي بعملوا وحابين تساعدوني

00:11:37.431 --> 00:11:39.357
بتقدروا تدعموني على باتريون

00:11:39.357 --> 00:11:41.186
كمان على باتريون كل شهر

00:11:41.186 --> 00:11:42.626
رح نعمل جلسة مباشرة أونلاين

00:11:42.626 --> 00:11:44.741
نتناقش فيها نحنا الباترونز

00:11:44.741 --> 00:11:47.173
عن أشياء الها علاقة بالعلم.. بالحياة

00:11:47.173 --> 00:11:48.146
يعني ندردش

00:11:48.146 --> 00:11:49.645
اذا مهتمين بالموضوع

00:11:49.645 --> 00:11:52.038
رابط الباتريون بتلاقوه بصندوق الوصف

00:11:52.038 --> 00:11:52.797
سلام

00:11:53.536 --> 00:11:58.624
طيب.. ما فيه داعي نحكي بموضوع القناة وإنك لازم تشترك وتخلي الجرس يرن.. إلى آخره

00:11:58.624 --> 00:12:00.745
بس صراحة لازم أذكرك أو آذكرِك

00:12:00.745 --> 00:12:03.625
إنك تشوف أو تشوفي الفيديوهات الثانية

00:12:03.625 --> 00:12:05.512
يا أخي اسرح بخيالك


WEBVTT
Kind: captions
Language: ar

1
00:00:00.440 --> 00:00:04.800
كتابة المعادلات بصيغة الميل والمقطع.

2
00:00:07.720 --> 00:00:15.480
هنتعلّم إزاي لو عندنا معادلة مرسومة بيانيًّا، نقدر نكتبها على صورة معادلة خطية، بصيغة الميل والمقطع.

3
00:00:16.360 --> 00:00:20.160
بس في البداية، عايزين نفتكر إيه هي صيغة الميل والمقطع.

4
00:00:21.600 --> 00:00:27.120
هي: ص تساوي م س زائد ب.

5
00:00:29.400 --> 00:00:31.320
م هو الميل.

6
00:00:33.320 --> 00:00:36.680
أمّا ب فهي الجزء المقطوع من محور الصادات.

7
00:00:38.960 --> 00:00:41.240
ونقدر نمثّله بيانيًّا بالشكل ده.

8
00:00:44.040 --> 00:00:49.320
بعد ما افتكرنا المعادلة الخطية بصيغة الميل والمقطع، وتمثيلها بيانيًّا.

9
00:00:49.800 --> 00:00:54.040
عايزين نعرف لو عندنا خط مستقيم مرسوم على المستوى الإحداثي.

10
00:00:54.440 --> 00:00:58.880
وعايزين نكتب المعادلة الخطية باستخدام صيغة الميل والمقطع للمستقيم ده.

11
00:00:59.720 --> 00:01:01.520
هنجيب صفحة جديدة، ونشوف مثال.

12
00:01:04.240 --> 00:01:05.880
لو عندنا مستقيم بالشكل ده.

13
00:01:06.120 --> 00:01:09.800
وعايزين نكتب المعادلة الخطية له، بصيغة الميل والمقطع.

14
00:01:12.640 --> 00:01:16.880
في البداية هنكتب المعادلة الخطية بصيغة الميل والمقطع.

15
00:01:16.880 --> 00:01:22.000
هتبقى على صورة: ص تساوي م س زائد ب.

16
00:01:23.560 --> 00:01:26.840
م هو الميل، وَ ب هو الجزء المقطوع من محور الصادات.

17
00:01:27.680 --> 00:01:29.880
عايزين نوجد قيمة كلّ من م وَ ب.

18
00:01:30.760 --> 00:01:32.680
هنبدأ نبصّ على الرسم اللي موجود قدامنا.

19
00:01:33.200 --> 00:01:39.960
هنلاحظ إن المستقيم بيقطع محور الصادات، في نقطة صفر وواحد.

20
00:01:40.680 --> 00:01:44.440
وبالتالي نقدر نقول إن الجزء المقطوع من محور الصادات، هو واحد.

21
00:01:44.840 --> 00:01:48.680
يبقى قيمة ب تساوي واحد.

22
00:01:50.160 --> 00:01:51.520
يبقى قدرنا نحسب قيمة ب.

23
00:01:52.080 --> 00:01:53.720
عايزين نوجد قيمة م.

24
00:01:54.640 --> 00:01:59.080
م هو عبارة عن التغير الرأسي على التغير الأفقي.

25
00:02:02.080 --> 00:02:05.800
معنى التغير الرأسي، يعني التحرك على محور الصادات.

26
00:02:06.280 --> 00:02:09.680
والتغير الأفقي هو التحرك على محور السينات.

27
00:02:11.160 --> 00:02:16.520
لمّا نيجي نتحرك على محور الصادات لأعلى، بيبقى التغير بإشارة موجبة.

28
00:02:17.200 --> 00:02:22.200
أمّا لو اتحرّكنا على محور الصادات لأسفل، التغير هيبقى بإشارة سالبة.

29
00:02:23.400 --> 00:02:25.920
التغير الأفقي هو التحرك على محور السينات.

30
00:02:26.520 --> 00:02:32.120
لو اتحرّكنا محور السينات إلى اليمين، هيبقى التغير بإشارة موجبة.

31
00:02:32.560 --> 00:02:37.480
لكن لو اتحرّكنا على محور السينات إلى اليسار، هيبقى التغير بإشارة سالبة.

32
00:02:38.640 --> 00:02:41.240
عشان نقدر نوجد الميل، هنعمل إيه؟

33
00:02:41.920 --> 00:02:44.400
هنبدأ نختار نقطة على المستقيم.

34
00:02:45.080 --> 00:02:46.080
ولْيكُن النقطة دي.

35
00:02:47.200 --> 00:02:49.560
وإحداثي النقطة هو تلاتة وصفر.

36
00:02:51.880 --> 00:03:00.200
بعد كده عايزين نتحرك من نقطة صفر وواحد، ونوصل لنقطة تلاتة وصفر.

37
00:03:02.000 --> 00:03:04.760
هنقف عند نقطة صفر وواحد.

38
00:03:06.200 --> 00:03:11.320
هنلاقي نفسنا بنتحرك على محور الصادات لأسفل، وحدة واحدة.

39
00:03:12.400 --> 00:03:17.000
يبقى نقدر نقول إن التغير الرأسي هيبقى بإشارة سالبة.

40
00:03:18.480 --> 00:03:21.760
وهنكتب واحد، عشان بنتحرك وحدة واحدة، يبقى سالب واحد.

41
00:03:23.520 --> 00:03:27.280
بعد كده عايزين نوصل للنقطة تلاتة وصفر.

42
00:03:27.880 --> 00:03:32.240
هنتحرك على محور السينات إلى اليمين، تلات وحدات.

43
00:03:34.320 --> 00:03:40.320
يبقى نقدر نقول إن التغير الأفقي بتلاتة، بإشارة موجبة؛ عشان بنتحرك ناحية اليمين.

44
00:03:41.160 --> 00:03:43.760
يبقى الميل هو سالب واحد على تلاتة.

45
00:03:44.400 --> 00:03:52.080
وبالتالي نقدر نقول إن ص هتساوي سالب واحد على تلاتة س، زائد واحد.

46
00:03:55.200 --> 00:04:00.080
يبقى كده قدرنا نكتب معادلة الخط المستقيم، بصيغة الميل والمقطع.

47
00:04:01.160 --> 00:04:04.600
عايزين نتأكد إن المعادلة صحيحة، هنعمل إيه؟

48
00:04:05.840 --> 00:04:07.960
هنبدأ نختار نقطة على المستقيم.

49
00:04:08.280 --> 00:04:09.280
ولْيكُن النقطة دي.

50
00:04:10.360 --> 00:04:14.600
وإحداثي النقطة هو سالب تلاتة واتنين.

51
00:04:16.000 --> 00:04:22.040
هنعوّض بيها في معادلة الخط المستقيم؛ عشان نتأكد إن المعادلة صحيحة.

52
00:04:23.160 --> 00:04:26.040
هيبقى عندنا في الطرف الأيمن، اللي هو ص، اتنين.

53
00:04:27.240 --> 00:04:33.640
وهيبقى عندنا في الطرف الأيسر، سالب واحد على تلاتة، في س اللي هي بسالب تلاتة، زائد واحد.

54
00:04:34.560 --> 00:04:38.160
عايزين نتأكد إن الطرف الأيمن يساوي الطرف الأيسر.

55
00:04:40.600 --> 00:04:42.520
الطرف الأيمن هينزل زيّ ما هو، اتنين.

56
00:04:43.600 --> 00:04:49.080
وهيبقى عندنا في الطرف الأيسر سالب واحد على تلاتة، في سالب تلاتة؛ بواحد.

57
00:04:49.840 --> 00:04:51.440
وزائد واحد هتنزل زيّ ما هي.

58
00:04:51.960 --> 00:04:54.360
عايزين برضو نتأكد إن الطرفين بيساووا بعض.

59
00:04:56.240 --> 00:04:58.200
هنلاحظ إن في الطرف الأيمن اتنين.

60
00:04:59.000 --> 00:05:00.080
وفي الطرف الأيسر اتنين.

61
00:05:00.400 --> 00:05:02.880
يبقى فعلًا الطرفين بيساووا بعض.

62
00:05:04.240 --> 00:05:09.720
يبقى كده اتأكّدنا إن المعادلة الخطية للخط المستقيم بصيغة الميل والمقطع، صحيحة.

63
00:05:10.760 --> 00:05:15.040
وبكده اتكلمنا إزاي نكتب المعادلات بصيغة الميل والمقطع.


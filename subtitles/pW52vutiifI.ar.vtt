WEBVTT
Kind: captions
Language: ar

00:00:00.180 --> 00:00:04.680
أسلوب غير حياتك

00:00:04.680 --> 00:00:08.900
إزيكم
أنا النهاردة جاية أفتكر معاكم ذكريات جميلة

00:00:08.900 --> 00:00:10.000
ذكراياتي مع المذاكرة

00:00:10.000 --> 00:00:14.620
ذكرايتي وأنا لسه طالبة صغيرة…….يااااه… فكرتوني بأيام زمان

00:00:14.720 --> 00:00:18.780
لما إتحولت من طالبة  مضيعة… لطالبة متفوقة و مثالية

00:00:18.780 --> 00:00:21.060
زيي , زي أي طالب فى الدنيا

00:00:21.260 --> 00:00:27.280
لمذاكرة كانت بتخنقني… ماكنتش أطيق حد يقولي قومي ذاكري لأني ماكنتش بكون متحمسة للمذاكرة

00:00:27.280 --> 00:00:31.440
والمواد كانت صعبة ومملة ولا كنت حتى بعرف أركز ٥ دقائق على بعض

00:00:31.440 --> 00:00:35.820
ولو حفظت حاجة, كله بعدها بيطير … زي العصافير

00:00:35.820 --> 00:00:38.720
وكنت بهرب من المذاكرة وأقوم  كل شوية آكل

00:00:38.820 --> 00:00:43.600
والمسلسلات كانت بيحلالي الفرجة عليها جدا وقت المذاكرة… بس علي أيامي ماكنش فيه مسلسلات تركي الحمد لله

00:00:43.760 --> 00:00:51.120
والنوم… ياسلاااام… مش محتاجة طبعا أقولكوا أنا كان بيحلى النوم أد إيه أول لما أبدأ و أنوي  أذاكر …

00:00:51.120 --> 00:00:56.320
وأقول… هانام ١٠ دقايق بس وأصحى مركزة… وطبعا بقوم من النوم بعد ١٠ ساعات على الأقل

00:00:56.800 --> 00:01:04.060
بس إكتشفت إن مشاكل المذاكرة دي, ماكنتش مشاكلي لواحدي كانت مشكلتي, وكانت مشكلة كل الطلبة

00:01:04.160 --> 00:01:06.740
حتى المتفوقين منهم…. كانوا بيعانوازيي بالظبط

00:01:06.980 --> 00:01:13.100
وأجيال ورا أجيال… و لغاية النهاردة… هي نفس المشاكل بتاعة المذاكرة بالظبط

00:01:13.600 --> 00:01:21.500
لحد ما إكتشفت أسرار للمذاكرة الممتعة أسرار للمذاكرة خلتني اذاكر بسهولة… ومن غير أي  ضغط عليا …

00:01:21.500 --> 00:01:29.380
وكمانن قدرت اني اتفوق واجيب درجات عالية… وبمجهود أقل من اللي ممكن تكووا متوقعينوا لطالبة متفوقة جدا

00:01:29.380 --> 00:01:31.780
هاقولكم على الأسرار دي حالا…

00:01:31.780 --> 00:01:36.620
إن إحنا نبص للمذاكرة على إنها مش مذاكرة…

00:01:36.620 --> 00:01:38.100
على أنها مهارة......

00:01:38.100 --> 00:01:48.340
لما هانتقنها… لازم هانحبها وهاتكون ممتعة بالنسبة لنا

00:01:48.340 --> 00:01:52.880
أهم حاجة بس… تبطلوا أكل

00:01:52.880 --> 00:01:54.880
السر الأول: التسجيل الصوتي

00:01:54.880 --> 00:02:01.240
لما كان عندي تعريفات صعبة, مش عارفة أحفظها, كنت بسجلها بصوتي على موبايلي, أو صوت حد من زمايلي يكون صوته حلو

00:02:01.240 --> 00:02:06.160
كنت بشغل التسجيلات ده وأنا بجهز الصبح علشان أروح المدرسة أو الكلية

00:02:06.160 --> 00:02:09.200
وفي الطريق وأنا رايحة للمدرسة أو رايحة للدرس…

00:02:09.200 --> 00:02:11.200
أو حتى وأنا بغسل سناني بالليل

00:02:11.200 --> 00:02:13.640
كنت بشغل التسجيلات دي ليل ونهار…

00:02:13.640 --> 00:02:19.080
كانوا بيثبتوا في دماغي وأنا مش ببذل أي مجهود غير إني بسمع ومطرطقة وداني

00:02:19.080 --> 00:02:22.900
السر التاني: الإختصار الحرفي أو تكوين كلمة سر

00:02:22.900 --> 00:02:27.340
لما كان عندي أسئلة محتاجة أحفظلها خطوات مجعلصة, كنت بعمل الآتي

00:02:27.340 --> 00:02:30.740
– على أد ما أقدر, كنت بختصر الخطوات دي لخطوات أقصر

00:02:30.740 --> 00:02:34.620
– وأكتب كل الخطوات دي تاني بعد لما إختصرتهم

00:02:34.620 --> 00:02:39.600
– وأختار أول حرف من كل خطوة, وأكون بيهم كلمة السر

00:02:39.600 --> 00:02:44.380
زي بالظبط المثال ده في الجغرافيا: ما هي الأهداف العملية التطبيقية النفعية:

00:02:44.380 --> 00:02:50.840
ناخد أول حرف من كل خطوة… ونكون بيها كلمة السر… هنا مثلا هاتكون كلمة: تماما

00:02:50.840 --> 00:02:54.920
ولو الخطوات ملهاش ترتيب معين, تكوين كلمة السر هاتكون أسهل

00:02:54.920 --> 00:02:59.980
أكيد طبعا كنت بحتاج إني أخترع كلمات مش موجودة اصلا في اللغة العربية علشان أعملها كلمة سر…

00:02:59.980 --> 00:03:04.960
بس كلمات السر دي كانت بتسهل عليا  اوي أني أفتكر الخطوات دي

00:03:04.960 --> 00:03:10.120
و زى ما قولتلكوا قبل كده .....  بلاش أكل وقت المذاكرة حتطخنوا

00:03:10.120 --> 00:03:12.600
السر الثالث: الخرائط الذهنية

00:03:12.600 --> 00:03:19.420
أول يوم إتعرفت فيها على طريقة الخرائط الذهنية دي… المذاكرة كلها وتجميع المواد… إختلف تماما

00:03:19.420 --> 00:03:21.420
كنت بعمل خريطة ذهنية للسنة كلها…

00:03:21.420 --> 00:03:23.220
أكتب حواليها المواد اللي عندي

00:03:23.220 --> 00:03:27.080
وبعدين أعمل خريطة مفصلة لكل مادة بالدروس اللي فيها

00:03:27.080 --> 00:03:28.700
مثلا: منهج العربي

00:03:28.700 --> 00:03:30.580
كنت بقسمه, عندي أجزاء مختلفة

00:03:30.580 --> 00:03:35.160
جزء قراءة, ودروس نصوص, وبلاغة, ودروس نحو وقواعد

00:03:35.160 --> 00:03:38.200
وأكتب تحت كل جزء, أسامي الدروس الخاصة بيه

00:03:38.200 --> 00:03:40.960
يعني القراءة… كنت بكتب تحتها كل الدروس

00:03:40.960 --> 00:03:42.720
– قيم إنسانية

00:03:42.720 --> 00:03:45.620
– العلم في الإسلام
– القدس مدينة عربية إسلامية, وهكذا…

00:03:45.620 --> 00:03:48.880
وأكتب دروس النصوص والبلاغة

00:03:48.880 --> 00:03:51.240
نفس الكلام بالنسبة للنحو والقواعد

00:03:51.240 --> 00:03:56.740
كنت بكتب أسامي الدروس كلها, بتاعة كل مادة, وأعلق  لخريطة دي قدامي على المكتب

00:03:56.740 --> 00:03:59.120
الرؤيا كانت بتوضح ليا أكتر

00:03:59.120 --> 00:04:06.000
عن الدروس اللي خلصتها بنسبة كبيرة, والدروس اللي لسه نص نص… والدروس اللي لسه مافتحتهاش

00:04:06.000 --> 00:04:13.080
بس أهم حاجة أفكركم بيها… بلاش الأكل الكتير وقت المذاكرة

00:04:13.080 --> 00:04:17.440
طريقة كمان كنت بستخدم الخرائط الذهنية فيها و فرقت معايا جدا

00:04:17.440 --> 00:04:20.880
كنت بعمل لكل درس خريطة ذهنية خاصة به

00:04:20.880 --> 00:04:24.340
الخريطة الذهنية كنت بلخص فيها كل درس في صفحة واحدة

00:04:24.340 --> 00:04:26.340
وأرسم وألون زي ما أنا عاوزة

00:04:26.340 --> 00:04:29.780
وأطلع الأسهم والدواير… وألون

00:04:29.780 --> 00:04:33.820
بمجرد رسمي للخريطة الذهنية, حتى قبل ما أدخل في مذاكرة الدرس

00:04:33.820 --> 00:04:38.420
كان بيخليني احصل جزء كبييير جدا من المعلومات في مخي للدرس ده

00:04:38.420 --> 00:04:41.440
والجميل جدا, إني لما كنت برجع للخريطة دي تاني…

00:04:41.440 --> 00:04:43.920
كنت بفتكر الدرس كله بنظرة واحدة للخريطة

00:04:43.920 --> 00:04:44.920
دلوقتي كمان…

00:04:44.920 --> 00:04:51.340
إنت ممكن تلاقي صديقنا جوجل يساعدك مليان أمثلة لخرايط ذهنية كتيرة معمولة جاهزة…

00:04:51.340 --> 00:04:55.400
ممكن تعمل زيها, وممكن حتى تلاقي الدروس بتاعتك معمولة جاهزة

00:04:55.400 --> 00:04:58.200
السر الرابع: تجميع الدرس وأسئلته

00:04:58.200 --> 00:05:01.040
أنا كنت بعد لما أعمل خريطة ذهنية لدرس في ورقة

00:05:01.040 --> 00:05:05.320
كنت بجيب كل الأسئلة اللي على الدرس ده, وأدبسهم في تلخيص الدرس ده

00:05:05.320 --> 00:05:09.480
الموضوع ده بقى: كان بيخليني أحس إني بذاكر كمية صغيرة جدا

00:05:09.480 --> 00:05:14.560
وكان بيجبرني إني لما أذاكر الدرس, أعرف إيه الأسئة الله ممكن تيجي عليه…

00:05:14.560 --> 00:05:17.100
بكده أعرف أنا ذاكرته كويس ولا لأه

00:05:17.100 --> 00:05:19.560
لأن المذاكرة مش هي اللي هاتجيلك في الإمتحان…

00:05:19.560 --> 00:05:21.300
اللي هايجي أسئلة

00:05:21.640 --> 00:05:26.540
يبقى أهم مرحلة في المذاكرة… هي لما كنت أذاكر… وبعيدن أجاوب على كل الأسئلة

00:05:26.540 --> 00:05:32.520
وكمان كنت بعرف أراجع أي درس في وقت صغير بمجرد نظرة على تجميعة الدرس وأسئلته…

00:05:32.520 --> 00:05:37.140
كان بيوفر عليا التشتيت بتاع إني أقعد أدور على الدرس وأسئلته في الكتاب

00:05:37.140 --> 00:05:42.040
و مكنتش بضطر انى أشتت نفسى بين الكتب, طاقة كانت بتضيع على الفاضى

00:05:42.040 --> 00:05:44.340
ادخر الطاقة ده أحسن للمذاكرة

00:05:44.340 --> 00:05:49.720
صحيح!… هو أنا كنت حذرتكوا من الأكل أثناء المذاكرة ولا لأه… هاتبقوا زييي كده

00:05:49.720 --> 00:05:56.080
دول كانو ٤ أسرار, ساعدوني أتحول من طالبة مضيعة, لطالبة متفوقة ومثالية

00:05:56.080 --> 00:06:01.360
إنت كمان, مهما كان مستواك… ومهما كانت المذاكرة صعبة ومملة بالنسبة ليك…

00:06:01.360 --> 00:06:06.060
ممكن الأسرار دي تساعدك تتحول لطالب مثالي

00:06:06.060 --> 00:06:09.720
وأكيد مش الأسرار دي بس… في أسرار كتير…

00:06:09.720 --> 00:06:13.440
كل واحد فينا بيكون عنده مجموعة أسرار للمذاكرة الفعالة…

00:06:13.440 --> 00:06:17.440
ياريت …. كلنا نشارك بعض بأسرارنا عن المذاكرة…

00:06:17.440 --> 00:06:19.740
وكلنا نرد على إقتراحات بعض

00:06:19.740 --> 00:06:23.700
وإعمل شير للحلقة دي… وقوم ذااااااكر


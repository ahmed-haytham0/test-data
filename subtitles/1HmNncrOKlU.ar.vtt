WEBVTT
Kind: captions
Language: ar

00:01:35.040 --> 00:01:35.560
السلام عليكم

00:01:35.700 --> 00:01:37.980
في اللحظة اللي وصل فيها للحكم عبر انقلاب عسكري

00:01:37.980 --> 00:01:41.220
كان الطريق ممهد قدامه إنه يعمل كل اللي هو عايزه

00:01:41.220 --> 00:01:43.660
تأييد شعبي في البيوت والشوارع.. في المصانع والمدارس

00:01:43.660 --> 00:01:46.020
وعشان هو بخلفية عسكرية فقشطة جداً بقى

00:01:46.020 --> 00:01:48.620
اليفط اللي فيها اسمه وصوره بقت في كل حتة

00:01:48.620 --> 00:01:50.480
البطل.. القائد.. الزعيم

00:01:50.480 --> 00:01:52.540
معاك وبيك بلدنا هتوصل بر الأمان

00:01:52.540 --> 00:01:55.920
عطل الدستور وأمم الحياة السياسية بالكامل

00:01:55.920 --> 00:01:57.620
كل حاجة بقت تحت إيده مباشرة

00:01:57.620 --> 00:01:59.920
الاقتصاد والاستثمار.. القضاء والإعلام

00:01:59.920 --> 00:02:02.740
النقابات العمالية.. حتى اتحادات الطلبة مسبهاش!

00:02:02.740 --> 00:02:05.780
عمل برلمان.. بس وجوده مكانش للرقابة والمحاسبة

00:02:05.780 --> 00:02:08.320
في الحتة دي وجوده زي عدمه.. برلمان شكلي يعني

00:02:08.320 --> 00:02:12.420
عنده حكومة ووزراء ومسئولين.. بينفذوا أوامره هو بس

00:02:12.420 --> 00:02:15.720
أي كانت بقى صح.. غلط.. أو حتى كارثية

00:02:15.720 --> 00:02:19.480
قال بكل وضوح للشعب أنا مش رئيس.. ولا سياسي

00:02:19.480 --> 00:02:20.800
وإوعوا تتعاملوا معايا بالشكل ده

00:02:20.800 --> 00:02:22.400
اعتقالات واسعة في صفوف المعارضة

00:02:22.400 --> 00:02:24.560
أو أي حد ممكن يكون معارضة

00:02:24.560 --> 00:02:27.480
أو أي حد يعرف أي حد ممكن يكون معارضة

00:02:27.480 --> 00:02:30.780
تصفيات وقتل بالشبهة كده من غير تحقيق حتى

00:02:30.780 --> 00:02:33.440
أحكام إعدام بدون أي أدلة.. وتتنفذ فوراً!

00:02:33.440 --> 00:02:36.780
سلطة مطلقة.. أدت إلى مفسدة مطلقة

00:02:36.780 --> 00:02:39.640
عشان تقع البلد في موجة من الاحتجاجات الشعبية

00:02:39.640 --> 00:02:42.900
اللي كان بعضها مظاهرات سلمية..تم مواجهتها بكل عنف

00:02:42.900 --> 00:02:44.760
واللي كان بعضها عسكري ومسلح

00:02:44.760 --> 00:02:47.780
وتوصل الأمور إلى محاولة اغتياله.. وأكثر من مرة

00:02:47.780 --> 00:02:51.280
لكن تفشل كل المحاولات دي.. اللي واجهها بعنف أكبر

00:02:51.280 --> 00:02:53.800
ويزود من القمع والقتل والاعتقالات

00:02:53.800 --> 00:02:57.440
وبعد ما استقرت الدنيا ليه شوية داخليا لقى نفسه في عزلة دولية!

00:02:57.440 --> 00:02:59.860
يعمل إيه؟! ظبط أموره فوراً مع أمريكا

00:02:59.860 --> 00:03:02.100
عملهم كل اللي هم عايزينه.. وزيادة

00:03:02.100 --> 00:03:05.620
وكمان اتحرك خارجيا في محيطه ودول الجوار.. بس بالعكس

00:03:05.620 --> 00:03:08.380
شارك في محاولة لإسقاط نظام حكم في أحد الدول العربية

00:03:08.380 --> 00:03:09.660
وفشلت محاولته

00:03:09.660 --> 00:03:11.780
ودعم محاولات الانقلاب العسكري في دولة تانية

00:03:11.780 --> 00:03:14.860
وتدخل بالسلاح في حرب أهلية في دولة تالتة

00:03:14.860 --> 00:03:18.940
حالة قمع شديدة عاشتها البلد من لحظة وصوله للحكم

00:03:18.940 --> 00:03:21.180
وبعد فترة.. ظهر ابنه على الساحة وبقوة

00:03:21.180 --> 00:03:24.400
حاول يعمل شوية تغييرات تضمن استقرار أكبر في البلد

00:03:24.400 --> 00:03:27.120
وبقت ليه كلمة مسموعة في طول البلاد وعرضها

00:03:27.120 --> 00:03:29.820
بعد صعوده بسرعة الصاروخ بدعم من أبوه طبعاً

00:03:29.820 --> 00:03:30.680
لكـــــن

00:03:30.680 --> 00:03:32.620
تراكم المظالم وشيوع الفساد

00:03:32.620 --> 00:03:35.120
خلى كل المحاولات دي ملهاش أي قيمة

00:03:35.120 --> 00:03:38.360
وفشلت تماماً في تحقيق أي استقرار "حقيقي"

00:03:38.360 --> 00:03:41.000
استقرار يكون متجذر في أرض صلبة..

00:03:41.000 --> 00:03:45.380
الظلم والقمع والفساد.. خلى كل شيء "هش" في البلد

00:03:45.380 --> 00:03:46.460
وتمر الأيام..

00:03:46.460 --> 00:03:50.000
لحد ما تقوم ثورة ضده وضد نظامه بالكامل

00:03:50.000 --> 00:03:53.240
وتنجح الثورة.. بس تنجح في "إبعاده" عن الحكم

00:03:53.240 --> 00:03:56.160
يعني تنجح ضده.. مش ضد نظامه بالكامل!

00:03:56.160 --> 00:03:57.480
ثورة بدأت من السوشيال ميديا

00:03:57.480 --> 00:03:59.480
كانت عبارة عن شوية دعوات للتظاهر

00:03:59.480 --> 00:04:02.780
وييجي يوم 17 فبراير 2011م

00:04:02.860 --> 00:04:05.020
اللي حددته جموع من الشعب الليبي

00:04:05.020 --> 00:04:08.580
عشان ينزلوا ينتفضوا ضد نظام معمر القذافي

00:04:08.640 --> 00:04:10.920
وتعدي 9 سنين من اللحظة دي

00:04:10.920 --> 00:04:13.760
عشان نوصل للوضع الحالي اللي إحنا فيه.. اللي ليبيا فيه

00:04:13.760 --> 00:04:14.700
ما هو اللي  بنحكيه من الأول ده

00:04:14.700 --> 00:04:18.820
ملخص سريع جداً لأكثر من 40 سنة من حكم معمر القذافي

00:04:18.820 --> 00:04:20.500
وعشان النهارده هنحاول نتكلم عن ليبيا

00:04:20.500 --> 00:04:21.400
فخمسة بقى كده

00:05:08.040 --> 00:05:08.940
أحلى مسا على عيونك

00:05:09.040 --> 00:05:11.880
ليبيا.. بلد شقيق وغالي علينا كلنا

00:05:11.880 --> 00:05:15.700
نتمنى له ولكل الشعب الليبي.. اللي هم أهلنا وإخواتنا كل خير

00:05:15.700 --> 00:05:18.200
ونتمنى يسامحونا إننا هنتكلم شوية عنهم النهارده

00:05:18.200 --> 00:05:19.460
بس الأحداث بتفرض نفسها..

00:05:19.460 --> 00:05:22.140
وعلى فكرة إنت كمصري.. كمل معانا الحلقة لآخر ثانية

00:05:22.140 --> 00:05:24.200
عشان مش بس الحلقة دي فيها كلام يهمك.. لا

00:05:24.200 --> 00:05:26.200
ده فيها مفاجآت وانبهارات ليك

00:05:26.280 --> 00:05:28.580
سواء كنت بتشجع إن الريس يحارب في ليبيا

00:05:28.580 --> 00:05:30.300
دفاعاً عن الأمن القومي المصري

00:05:30.300 --> 00:05:33.040
أو رافض أي تدخل ليه وبأي شكل في ليبيا

00:05:33.040 --> 00:05:35.260
برضه حفظاً للأمن القومي المصري

00:05:35.260 --> 00:05:37.260
تعب معانا والله ومننا الأمن القومي ده

00:05:37.260 --> 00:05:37.800
المهم..

00:05:37.800 --> 00:05:39.640
نبدأ بحاجة في كتير مننا مش عارفها

00:05:39.640 --> 00:05:42.700
هي إن مصر وليبيا حاربوا بعض قبل كده

00:05:42.700 --> 00:05:44.700
أيوة.. أيوة.. الكلام ده حصل في يوليو برضه

00:05:44.700 --> 00:05:48.320
لكن في سنة 1977.. وتحديدا في 21 يوليو

00:05:48.320 --> 00:05:50.860
الشهر اللي سبقه موجة تصعيد وتصريحات

00:05:50.860 --> 00:05:54.660
من معمر القذافي بسبب معاهدة كامب ديفيد وتلاها رد من السادات

00:05:54.660 --> 00:05:58.640
وتنطلق حرب إعلامية مش لطيفة بين إعلام البلدين

00:05:58.640 --> 00:06:01.680
ويتم طرد أكثر من ربع مليون مصري من ليبيا!

00:06:01.820 --> 00:06:03.280
عشان توصل الأمور ذروتها..

00:06:03.280 --> 00:06:06.740
وحسب المروي وقتها.. تخرج مسيرة ليبية ناحية الحدود

00:06:06.740 --> 00:06:10.740
ويتصدى لها حرس الحدود المصري ويمنعها من دخول الأراضي المصرية

00:06:10.740 --> 00:06:14.800
عشان بعدها بشوية تقصف المدفعية الليبية مدينة السلوم الحدودية..

00:06:14.800 --> 00:06:16.380
وتشتعل حرب على الحدود بين البلدين..

00:06:16.380 --> 00:06:19.720
يسيطر فيها السادات على بعض المناطق داخل الحدود الليبية

00:06:19.720 --> 00:06:22.460
في حرب استمرت لمدة 4 أيام بحالهم!

00:06:22.460 --> 00:06:25.300
واللي توقفت الحمد لله بوساطة جزائرية فلسطينية

00:06:25.300 --> 00:06:27.600
كانت خساير الحرب دي على مصر وليبيا تقريباً

00:06:27.600 --> 00:06:30.160
مقتل 500 جندي.. منهم 100 مصري

00:06:30.160 --> 00:06:33.100
وإسقاط 24 طيارة.. منهم 4 طائرات مصرية

00:06:33.100 --> 00:06:36.100
وتدمير 60 دبابة كلهم تابعين للقذافي

00:06:36.100 --> 00:06:39.000
كل ده في 4 أيام بس.. وفي اشتباكات حدودية محدودة

00:06:39.080 --> 00:06:41.260
لتعود بعد كده العلاقات للهدوء مرة تانية

00:06:41.260 --> 00:06:44.620
ويفضل منحنى التوتر يقل لحد بعد استلام مبارك للسلطة

00:06:44.620 --> 00:06:47.320
ويتم إعادة العلاقات بين البلدين الشقيقين..

00:06:47.320 --> 00:06:50.420
وبالتأكيد ده موقف يقولنا إننا منتمناش

00:06:50.420 --> 00:06:52.420
أي حرب أو معارك بين البلدين

00:06:52.420 --> 00:06:56.400
وكمان بيظهر إن مصر كانت مستعدة بشكل كافي للدفاع عن حدودها..

00:06:56.400 --> 00:06:58.820
نسيب بقى الحدود.. ونروح للعمق الليبي..

00:06:58.820 --> 00:07:00.180
الفيديو اللي شوفتوه ده قبل شوية..

00:07:00.180 --> 00:07:03.460
ده كان جزء من العروض العسكرية اللي بيحضرها العقيد معمر القذافي

00:07:03.460 --> 00:07:07.500
واللي كان على رأسها عرض عسكري للاحتفال بعيد ثورة الفاتح

00:07:07.500 --> 00:07:11.000
ثورة الفاتح دي هي الاسم اللي اختاره القذافي.. أو أي كان اللي اختاره

00:07:11.000 --> 00:07:15.820
كبديل لمسمى "الانقلاب العسكري".. أصل كلمة الانقلاب تقيلة حبتين..

00:07:15.820 --> 00:07:18.080
محدش يعمله ويقولك عملته أبداً

00:07:18.080 --> 00:07:20.360
المهم.. انقلاب نفذه القذافي مع زمايله

00:07:20.360 --> 00:07:24.160
بعد ما كونوا مجموعة سموها "الضباط الوحدويين الأحرار"

00:07:24.160 --> 00:07:25.660
أيوة زي ما جه في بالك

00:07:25.660 --> 00:07:28.580
معمر كان شديد الارتباط والتأثر بجمال عبد الناصر

00:07:28.660 --> 00:07:29.360
المهم

00:07:29.360 --> 00:07:34.760
سنة 1969 ينقلب الضباط الأحرار الليبين على الحكم الملكي السنوسي

00:07:34.760 --> 00:07:37.760
وينهي القذافي عهد الملكية في ليبيا.. آه.. عملها جمهورية يعني؟

00:07:37.760 --> 00:07:39.760
لأ.. لأ.. معملش جمهورية! أومال عمل إيه؟

00:07:39.760 --> 00:07:42.700
أعلن نفسه قائد للثورة وليس رئيس

00:07:42.700 --> 00:07:45.260
وعمل حاجة جديدة.. لا هي جمهورية ولا هي ملكية

00:07:45.260 --> 00:07:46.560
عمل "جماهيرية"!

00:07:46.560 --> 00:07:47.480
طيب إيه الجماهيرية دي؟

00:07:47.480 --> 00:07:48.940
دي حاجة ملهاش أي علاقة بالجماهير..

00:07:48.980 --> 00:07:53.960
ده نظام لما بحثنا فيه لقيناه معقد كتير فهنحاول نشرح على قد ما نقدر..

00:07:53.960 --> 00:07:57.460
عشان مهم نفهم إيه ليبيا.. البلد المجاور والشقيق

00:07:57.460 --> 00:08:00.700
القذافي عمل لنفسه شكل دولة.. بس سماه الجماهيرية

00:08:00.700 --> 00:08:01.660
طب سماه الجماهيرية ليه؟

00:08:01.660 --> 00:08:03.340
((فيديو جانبي: من عندي أنا كده جدعنة يعني))

00:08:03.340 --> 00:08:04.240
يعني كان اسم حلو.. وجديد..

00:08:04.240 --> 00:08:07.920
الفكرة إن الشكل ده مختلف تماماً عن نموذج "الدولة"

00:08:07.920 --> 00:08:10.560
اللي غالبية دول العالم عايشاها.. إن مكانش كلها

00:08:10.560 --> 00:08:11.900
اللي هو اسمه "الدولة الحديثة"

00:08:11.900 --> 00:08:15.260
معلش بس هناخدكم معانا كده ونروح في حتة بسرعة على جنب كده

00:08:15.260 --> 00:08:18.060
العالم شغال دلوقتي وفق ما يسمى بـ "الدولة الحديثة"

00:08:18.060 --> 00:08:20.460
والحديثة هنا مش معناها المتقدمة! أو المتطورة! لأ

00:08:20.460 --> 00:08:22.780
الحديثة يعني الجديدة.. يعني اللي عمرها جديد

00:08:22.780 --> 00:08:23.900
زي العربية موديل السنة كده..

00:08:23.900 --> 00:08:25.840
مش شرط تبقى عربية فل أوبشن متطورة..

00:08:25.840 --> 00:08:29.140
فالدولة الحديثة تعتبر دولة موديل القرن.. إن جاز التعبير

00:08:29.140 --> 00:08:32.980
يعني العالم بقاله عشرات القرون.. إتأسست فيه إمبراطوريات وممالك

00:08:32.980 --> 00:08:36.640
قامت حضارات وسقطت حضارات.. اتقدمت علوم وثقافات وفنون

00:08:36.640 --> 00:08:39.840
وظهر نجم دول وأعراق.. واختفت دول تانية

00:08:39.840 --> 00:08:43.740
كل ده وأكثر حصل في ظل أنظمة حكم وأساليب حكم وشكل للدولة

00:08:43.740 --> 00:08:46.100
مختلف تماماً عن اللي إحنا عايشنه دلوقتي

00:08:46.100 --> 00:08:49.620
بقالنا 200 ولا 250 سنة.. قرنين بالكتير يعني

00:08:49.620 --> 00:08:52.100
عايشن إن "الدولة" مجازاً يعني

00:08:52.100 --> 00:08:54.940
والمقصود "الحكومة أو السلطة أو الحاكم" حقيقة

00:08:54.940 --> 00:08:56.800
يكون متحكم في كل حاجة

00:08:56.800 --> 00:08:58.680
يعني من الآخر سلطة وطلع لها شعب

00:08:58.680 --> 00:09:01.680
أو أكن الحاكم صحي الصبح كده بيرش قدام القصر بتاعه

00:09:01.680 --> 00:09:03.940
لقى الشعب مرمي على باب القصر.. فخده رباه!

00:09:03.940 --> 00:09:06.120
فبقى لسان واقع الحاكم في الدولة الحديثة

00:09:06.120 --> 00:09:09.860
شعبي وأنا حر فيه.. أغسله وأكويه.. أفرده وأتنيه.. أنا حر!

00:09:09.860 --> 00:09:12.040
وده مش في الدول النامية بس.. ولا الديكتاتورية.. لأ

00:09:12.040 --> 00:09:14.040
ده حتى في أكثر الدولة ديمقراطية

00:09:14.040 --> 00:09:16.740
في المقابل.. في أشكال تانية للدول سابقاً

00:09:16.740 --> 00:09:20.300
كان الحكام فيها بيقوموا بدور محدد والمجتمع بيقوم بأدوار أكبر

00:09:20.300 --> 00:09:21.900
وكانت برضه الدول ناجحة وقوية

00:09:21.900 --> 00:09:24.160
فيعني شكل الدولة الحديثة.. اللي هو دلوقتي

00:09:24.160 --> 00:09:27.040
واللي أصبحت حتمية علينا.. مع إنها مش حتمية ولا حاجة..!

00:09:27.040 --> 00:09:28.980
ولا هي الشكل الأوحد ولا حتى الأمثل

00:09:29.040 --> 00:09:31.040
معلش كان لازم نعدي على البوقين دول.. نرجع لليبيا..

00:09:31.040 --> 00:09:35.420
القذافي جه بجرة قلم.. شطب على أي شكل معروف للدولة

00:09:35.480 --> 00:09:37.060
بصراحة قديماً وحديثاً

00:09:37.060 --> 00:09:40.360
ومحدش قاله حاجة! وكل دول العالم تقريبا اتعاملت معاه عادي..

00:09:40.360 --> 00:09:43.640
عمل دولة كوكتيل.. هو فيها رئيس بس هو مش رئيس!

00:09:43.640 --> 00:09:47.000
دولة فيها نظام رسمي.. حكومة وبرلمان وقضاء وجيش وإعلام

00:09:47.000 --> 00:09:49.460
بس كل دول ملهمش لازمة فعلية!

00:09:49.460 --> 00:09:52.820
جماهيرية فيها نظام غير رسمي.. زي نقابات وصحف وخلافه

00:09:52.820 --> 00:09:57.800
راح جه القذافي وعمل حاجة ما بين النظامين دول سماها اللجان الثورية

00:09:57.800 --> 00:09:59.260
اللي بتخضع ليه مباشرة

00:09:59.260 --> 00:10:01.860
وبقت اللجان الثورية هي الحاكم الفعلي لكل ليبيا

00:10:01.860 --> 00:10:03.120
بعد أمر من القذافي

00:10:03.120 --> 00:10:05.600
ليوصل الحال في ليبيا بعد 15 سنة من حكمه

00:10:05.600 --> 00:10:06.940
يعني في منتصف الثمانينات تقريباً..

00:10:06.940 --> 00:10:10.140
مفيش دستور والعمل السياسي وتأسيس الأحزاب جريمة

00:10:10.140 --> 00:10:12.140
يلغي القوانين ويصادر الشركات

00:10:12.140 --> 00:10:16.460
وكمان يفكك القذافي الجيش والقضاء مقابل تغول "اللجان الثورية"

00:10:16.460 --> 00:10:19.680
اللي إداها سلطات كبيرة جداً.. منها معاقبة المعارضين ليه

00:10:19.680 --> 00:10:20.420
ومش بس كده..

00:10:20.420 --> 00:10:24.600
ده كمان يعاقبوا أسر وأقارب المعارض حتى لو ملهمش أي نشاط سياسي

00:10:24.600 --> 00:10:27.240
لدرجة إن القذافي صرح بنفسه قدام الشعب

00:10:27.340 --> 00:10:29.340
في خطاب ليه سنة 79 قال

00:10:29.340 --> 00:10:32.920
إن اللجان الثورية هدفها سحق أعداء الثورة في الداخل والخارج..

00:10:33.000 --> 00:10:35.260
وأكد إنه أحياناً بيعدم الأبرياء

00:10:35.260 --> 00:10:38.240
عشان يرهب الجاني الحقيقي اللي هو مش عارفه حالياً

00:10:38.240 --> 00:10:40.860
يعني هو بيعترف إنه بيقتل مواطن ليبي بريء

00:10:40.860 --> 00:10:43.920
عشان في ذهنه إن في مواطن ليبي تاني مش بريء

00:10:43.920 --> 00:10:45.980
ممكن يفكر يقوم بأي عمل ضده!

00:10:45.980 --> 00:10:48.380
تخيل بقى مجتمع بيتعرض للنوع ده من القمع

00:10:48.380 --> 00:10:52.820
فحاول تلم معايا المشهد كده.. المشهد السابق من لحظة سنة 1969

00:10:52.820 --> 00:10:55.080
عشان كل حاجة بتحصل أو حصلت من ساعتها

00:10:55.080 --> 00:10:56.880
هتلاقيها مسمعة معانا في 2020

00:10:56.920 --> 00:10:59.620
ما هو إنت مش تزرعها لفت وعايز تيجي تحصدها منجى يا سطى

00:10:59.620 --> 00:11:02.780
الجماهيرية اللي عملها القذافي.. وهي أبعد ما تكون عن "الجماهير"

00:11:02.780 --> 00:11:05.620
كان فيها جيش.. بس هو مش جيش! يعني لا هو احتكر السلاح..

00:11:05.620 --> 00:11:08.220
زي غالبية الدول ما بتعمل في نموذج الدولة الحديثة

00:11:08.220 --> 00:11:09.180
ولا عمل جيش قوي..

00:11:09.180 --> 00:11:12.340
وساب برضه المجتمع معاه سلاح كحق دستوري زي أمريكا مثلاً

00:11:12.340 --> 00:11:15.980
ولا هو ضمن تحقيق العدل مع شيوع السلاح في المجتمع.. لأ..

00:11:15.980 --> 00:11:18.860
ده زي ما قلنا فكك الجيش خوفاً من الجيش نفسه

00:11:18.860 --> 00:11:21.640
على الجماهيرية.. اللي هي اسمها الحركي القذافي

00:11:21.640 --> 00:11:24.380
وعمل إيه.. استغل القبائل وزاد من فرقتها لصالحه

00:11:24.380 --> 00:11:27.060
مع التوضيح إن القبيلة أساس تكوين المجتمع في ليبيا

00:11:27.060 --> 00:11:29.800
بقى يستهدف قبيلة.. يدعمها ويقويها ويسلحها!

00:11:29.800 --> 00:11:32.340
ويستهدف قبيلة تانية يضعفها ويهملها

00:11:32.340 --> 00:11:34.680
وينزع منها أي شكل من أشكال القوة

00:11:34.680 --> 00:11:36.840
ومش بس كده.. القذافي بيضحي النهاردة

00:11:36.840 --> 00:11:39.480
بكل بساطة بقى يجيب قبائل كاملة غير ليبية..

00:11:39.480 --> 00:11:41.820
من مالي وتشاد والنيجر.. ويديهم الجنسية الليبية

00:11:41.820 --> 00:11:43.980
ويسلحهم ويعمل منهم كتائب وفرق!

00:11:43.980 --> 00:11:46.980
وبقى عنده بمفهومنا وفهمنا "جيش وطني ليبي"

00:11:46.980 --> 00:11:49.520
لكنه لا كان جيش.. ولا وطني.. ولا ليبي

00:11:49.520 --> 00:11:52.400
بدليل إنه بنفس البساطة كان بيسحب الجنسية من أي قبيلة

00:11:52.400 --> 00:11:53.880
كأنه بيسحب رخص في كمين

00:11:53.960 --> 00:11:56.440
ويحرمهم من أدنى الخدمات زي الصحة والتعليم

00:11:56.440 --> 00:11:59.120
كل العبث ده تم طوال 40 سنة من حكمه

00:11:59.120 --> 00:12:01.200
عشان نوصل للحظة 2011

00:12:01.200 --> 00:12:04.160
فمتستغربش إن كثير من القبائل والشخصيات الكبرى فيها

00:12:04.160 --> 00:12:08.560
عارضت الثورة الليبية ضد القذافي من بدايتها حتى رغم سوء أوضاعهم

00:12:08.560 --> 00:12:12.780
ويمكن ده من أسبابه.. إن القبيلة لسنين طويلة بقت مرتبطة مصلحيا

00:12:12.780 --> 00:12:15.320
مع القذافي أو شخصيات نافذة في نظامه

00:12:15.320 --> 00:12:17.840
لكن في نفس الوقت.. فوراً انتهى الارتباط ده

00:12:17.840 --> 00:12:20.440
بمجرد سيطرة الثوار على شرق ليبيا بالكامل تقريباً

00:12:20.440 --> 00:12:23.080
وده تم في خلال 5 أيام بس! من بداية المعارك فيها

00:12:23.080 --> 00:12:26.240
عشان كده كان من الطبيعي نفضل نسمع إن منطقة واحدة في ليبيا

00:12:26.260 --> 00:12:29.240
تفضل رايحة جاية كل شوية بين سيطرة معسكرين

00:12:29.240 --> 00:12:31.660
وهنا نيجي لجزئية التدخل الأجنبي..

00:12:31.660 --> 00:12:33.080
هل التدخل الأجنبي مرفوض فعلاً؟

00:12:33.080 --> 00:12:36.740
وهل أمن مصر ودول الجوار الليبي مهددة بأي تدخل؟

00:12:36.740 --> 00:12:40.360
أنا مش هصدر أحكام.. أنا هقول وهحكي اللي حصل وإنت احكم براحتك

00:12:40.360 --> 00:12:44.200
في أواخر التسعينات بدأ القذافي فعليا يقدم تنازلات كبيرة لدول أجنبية

00:12:44.200 --> 00:12:48.600
على رأسهم أمريكا وبريطانيا وفرنسا.. واحفظ أسماء التلاتة دول كويس

00:12:48.600 --> 00:12:50.820
ودفع تعويضات لضحايا الحوادث بتاعة

00:12:50.820 --> 00:12:53.400
لوكيربي وتفجير طيارة فرنسية ومقهى في برلين

00:12:53.400 --> 00:12:55.740
ووصل التدخل الأجنبي في ليبيا في عهد القذافي

00:12:55.740 --> 00:12:58.460
إلى إنه تعاون مع أمريكا في ملف مكافحة الإرهاب

00:12:58.460 --> 00:13:01.460
وسلم أسلحته الكيميائية.. وفكك برنامج ليبيا النووي بالكامل

00:13:01.460 --> 00:13:03.940
لأجل خاطر عيون الغرب.. الأجانب يعني

00:13:03.940 --> 00:13:06.620
ده غير إنه فتح البلاد للشركات الغربية.. خاصة في مجال النفط

00:13:06.620 --> 00:13:09.880
وكمان أصبح داعم للحملات الانتخابية خاصة في إيطاليا

00:13:09.880 --> 00:13:11.500
يعني هو معندوش انتخابات في بلده

00:13:11.500 --> 00:13:13.880
بس رايح يتابع ويصرف على الديمقراطية في أوروبا

00:13:13.880 --> 00:13:16.580
وده يعتبر تأسيس التواجد الأجنبي في ليبيا

00:13:16.580 --> 00:13:18.580
نوصل بقى ليوم 19 مارس 2011

00:13:18.580 --> 00:13:22.420
بينما كنا حضراتنا في مصر غرقانين في نعيم الجدال

00:13:22.420 --> 00:13:25.320
حوالين نعم أو لا للإعلان الدستوري.. بتاع المجلس العسكري

00:13:25.320 --> 00:13:27.820
وعمالين نقصف بعض بالخيانة والغباء

00:13:27.920 --> 00:13:30.560
كان جنبنا تحالف غربي عربي للتدخل في ليبيا

00:13:30.560 --> 00:13:32.020
بيقصف الأراضي الليبية

00:13:32.020 --> 00:13:33.880
وده تنفيذاً لقرار مجلس الأمن الدولي

00:13:33.880 --> 00:13:37.320
ببدء عملية عسكرية وحظر الطيران فوق ليبيا

00:13:37.320 --> 00:13:39.460
رغبة في حماية المدنيين يا عيني

00:13:39.460 --> 00:13:40.900
قلبه روهيف مجلس الأمن ده..

00:13:40.900 --> 00:13:42.620
ماسمعناش يعني عن حظر طيران فوق سوريا يعني

00:13:42.620 --> 00:13:45.140
المهم.. مين الدول رأس الحربة في ضرب قوات القذافي

00:13:45.140 --> 00:13:48.380
أيوة.. الله ينور عليك.. هم هم الـ3 دول

00:13:48.380 --> 00:13:51.780
اللي القذافي فتحلهم بلاده وقدملهم كل التنازلات

00:13:51.780 --> 00:13:55.180
أمريكا وبريطانيا وفرنسا.. آه من غدر الصحاب..

00:13:55.560 --> 00:13:57.300
وتنطلق عملية "فجر الأوديسا"

00:13:57.300 --> 00:13:59.820
العملية اللي شاركت فيها دول عربية بالمناسبة

00:13:59.820 --> 00:14:02.080
بحسب بعض التقارير كان من الدول دي

00:14:02.080 --> 00:14:05.400
مصر والسعودية وقطر والإمارات.. وتنوعت مشاركتهم ما بين

00:14:05.400 --> 00:14:07.400
تزويد طائرات التحالف بالوقود زي مصر

00:14:07.400 --> 00:14:08.980
والمراقبة الجوية.. زي السعودية

00:14:08.980 --> 00:14:12.660
وعمليات البحث والإنقاذ والإغاثة.. وصولا للمشاركة بطائرات مقاتلة

00:14:12.660 --> 00:14:13.840
زي قطر والإمارات

00:14:13.840 --> 00:14:17.340
تقريبا حوالي 15 دولة شاركت بطرق مختلفة في التحالف ده..

00:14:17.340 --> 00:14:19.500
مولد تدخل أجنبي وصاحبه غايب يا صاحبي

00:14:19.500 --> 00:14:21.820
وتبدأ الدول الغربية بقصف ليبيا

00:14:21.820 --> 00:14:26.360
عشان تقع قوات القذافي تحت ضربات طيران ومدفعية بحرية

00:14:26.360 --> 00:14:28.200
تساهم بشكل كبير في إضعاف القذافي

00:14:28.200 --> 00:14:29.720
وخلال شهور من اندلاع الثورة

00:14:29.720 --> 00:14:33.820
يتم قتل القذافي وتحديدا في 20 أكتوبر 2011

00:14:33.820 --> 00:14:38.760
وبكده تنتهى حقبة استمرت 42 سنة.. حقبة من العبث!

00:14:38.760 --> 00:14:42.420
طيب نحب نقول للدول الأجنبية طب يا سيدي شكراً.. بيتك بيتك بقى

00:14:42.420 --> 00:14:46.200
واحنا يلا بينا.. نبني دولة محترمة نلحق بيها المواطن الليبي المسحول

00:14:46.200 --> 00:14:50.680
للأسف محصلش.. بصراحة المشهد الليبي معقد جداً وعلى كل الأصعدة

00:14:50.680 --> 00:14:53.060
بعد القذافي.. لا كان في اتفاق على شكل الدولة..

00:14:53.060 --> 00:14:55.280
ولا طريقة الحكم.. ولا أي حاجة

00:14:55.280 --> 00:14:57.840
وكل شوية يظهر حد يطلب حاجة جديدة على مزاجه

00:14:57.840 --> 00:15:00.180
فحاليا في 2012 وإنت طالع.. بقى عندك

00:15:00.180 --> 00:15:02.060
فريق الثورة.. اللي ثار ضد القذافي

00:15:02.060 --> 00:15:05.600
فريق الثورة المضادة.. اللي طبعاً عايز يبوظ شغل فريق الثورة

00:15:05.600 --> 00:15:08.580
فريق التيار الفيدرالي.. اللي بيقترح تقسيم ليبيا فيدراليا

00:15:08.580 --> 00:15:10.360
اللي هو كل واحد ياخد حتة ومع نفسه..

00:15:10.360 --> 00:15:11.540
ومن تعقيد المشهد..

00:15:11.540 --> 00:15:14.380
إن كل فريق تقريبا تلاقي فيه ثوار وفيه قبائل

00:15:14.380 --> 00:15:16.060
وفي رجال كبار من نظام القذافي

00:15:16.060 --> 00:15:17.500
وكلهم معاهم سلاح

00:15:17.500 --> 00:15:20.920
والخلاف مش بس بين الفرق وبعضها.. ده حتى بين الفريق ونفسه..

00:15:20.920 --> 00:15:23.760
اللي وصلت لحد منع الذخائر عن بعض في المعارك

00:15:23.760 --> 00:15:24.960
أو عدم المشاركة فيها أصلاً

00:15:24.960 --> 00:15:28.700
يعني حتى كل فريق مش متفق مع بعضه على هدف واضح ومحدد

00:15:28.700 --> 00:15:32.140
على الرغم من تشكيل برلمان اللي مشهور باسم المؤتمر الوطني

00:15:32.140 --> 00:15:33.720
برلمان.. برلمان على نفسك!

00:15:33.720 --> 00:15:36.120
بسرعة نوصل سنة 2013 و2014

00:15:36.120 --> 00:15:38.340
اللي كان فيها تصعيد ضد المؤتمر الوطني

00:15:38.340 --> 00:15:40.200
في محاولات جادة لإسقاطه

00:15:40.200 --> 00:15:42.760
لحد ما ييجي يوم 14 فبراير 2014

00:15:42.760 --> 00:15:46.140
ويظهر اسم خليفة حفتر.. بكل قوة

00:15:46.140 --> 00:15:48.700
بإعلان انقلابه على المؤتمر الوطني وتعطيل الدستور

00:15:48.700 --> 00:15:51.120
وفي اللحظة دي يتحول التصعيد والمناوشات

00:15:51.120 --> 00:15:52.520
لحرب مفتوحة في كل ليبيا

00:15:52.520 --> 00:15:55.500
بيسعى كل معسكر إن يسيطر على أكبر قدر من المدن

00:15:55.500 --> 00:15:57.180
وخاصة أهم المدن أو المناطق

00:15:57.180 --> 00:15:59.480
وفي ظل شهور من المعارك تحصل انتخابات برلمانية!

00:15:59.480 --> 00:16:01.220
ويتنقل البرلمان الجديد ده..

00:16:01.220 --> 00:16:04.160
غير المتفق عليه ليبياً لمناطق نفوذ حفتر

00:16:04.160 --> 00:16:07.280
ليصدر قرار يصنف فيه القوات العسكرية التابعة للثوار

00:16:07.280 --> 00:16:09.400
بإنها "مجموعات إرهابية"

00:16:09.400 --> 00:16:11.400
ومش بس كده.. ده البرلمان اللي المفروض ليبي

00:16:11.400 --> 00:16:15.000
والموالي لـ"حفتر" اللي المفروض بيقدم نفسه كقائد للجيش الليبي

00:16:15.000 --> 00:16:17.000
بيطلب رسمياً في أغسطس 2014

00:16:17.000 --> 00:16:20.280
من المجتمع الدولي إنه يتدخل لقصف قوات فجر ليبيا

00:16:20.280 --> 00:16:21.560
اللي هم بتوع المؤتمر الوطني

00:16:21.560 --> 00:16:25.020
وفعلا يلي الطلب ده قصف من طائرات إماراتية لأهداف داخل ليبيا

00:16:25.020 --> 00:16:26.300
عشان للأسف الشديد..

00:16:26.300 --> 00:16:29.740
يبقى أبرز السمات البارزة في القصة هو التدخل الأجنبي

00:16:29.740 --> 00:16:31.560
ويظهرلنا إن الموضوع مش جديد.. لأ

00:16:31.560 --> 00:16:32.860
ده من أواخر التسعينيات..

00:16:32.860 --> 00:16:34.040
فخ وقع فيه القذافي

00:16:34.040 --> 00:16:36.040
ووقع فيه الثوار ضد القذافي

00:16:36.040 --> 00:16:38.880
ووقع فيه وبمزاجه حفتر والبرلمان الداعم ليه

00:16:38.880 --> 00:16:41.280
ومع استمرار التدخل الأجنبي بأشكال مختلفة

00:16:41.280 --> 00:16:42.540
كانت المعارك شغالة على الأرض

00:16:42.540 --> 00:16:44.440
وكانت أبرز معركة هي معركة طرابلس

00:16:44.440 --> 00:16:47.240
واللي نجح فيها تحالف فجر ليبيا في السيطرة على المدينة

00:16:47.240 --> 00:16:49.240
عشان تخش الأمم المتحدة في الموضوع

00:16:49.240 --> 00:16:51.240
يا أهلاً وسهلاً ويا ألف مرحباً

00:16:51.240 --> 00:16:53.140
وتدعو لمفاوضات بين الأطراف الليبية

00:16:53.140 --> 00:16:58.040
اللي متحققش نجاح يذكر نظراً لإن بعثة الأمم المتحدة مكانتش محايدة

00:16:58.040 --> 00:16:59.800
وكانت مايلة أكتر ناحية حفتر..

00:16:59.800 --> 00:17:02.400
وده تصرف طبعاً زود الفرقة والخلاف بين الأطراف

00:17:02.400 --> 00:17:03.800
وبين أفراد الفريق الواحد..

00:17:03.800 --> 00:17:06.200
وعشان يبقى لا صوت يعلو فوق صوت المعركة

00:17:06.200 --> 00:17:07.880
ويفضل التدخل الأجنبي موجود

00:17:07.880 --> 00:17:10.480
اللي كان أحد أسباب إيقاف عملية الشروق

00:17:10.480 --> 00:17:13.340
العملية اللي أطلقها المؤتمر الوطني لتأمين الهلال النفطي

00:17:13.340 --> 00:17:14.460
والهلال النفطي ده

00:17:14.460 --> 00:17:18.180
عبارة عن منطقة كدة شبه الهلال على شواطيء ليبيا على البحر المتوسط

00:17:18.180 --> 00:17:20.180
مليانة نفط وموانئ نفطية

00:17:20.180 --> 00:17:22.180
كده سريعاً نوصل لـ2015

00:17:22.180 --> 00:17:25.560
ويبقى عندنا 2 حكومة و2 برلمان ومحدش أحسن من حد..

00:17:25.560 --> 00:17:28.920
حكومة وبرلمان بتوع حفتر.. وحكومة وبرلمان بتوع فجر ليبيا

00:17:28.920 --> 00:17:32.920
ما هو طبيعي بلد من غير دستور ولا برلمان بقالها 40 سنة

00:17:32.920 --> 00:17:34.920
لما الدنيا تفتح.. قابل بقى يا معلم

00:17:34.920 --> 00:17:38.280
ومع استمرار تعقد المشهد نوصل لآخر 2015..

00:17:38.280 --> 00:17:40.420
فتيجي الأمم المتحدة تقول كفاية لعب بقى

00:17:40.420 --> 00:17:42.140
وتشكل هي مجلس رئاسي ليبي

00:17:42.140 --> 00:17:46.440
المفترض إنه بيمثل برلمان طبرق وحكومته وبرلمان طرابلس وحكومته

00:17:46.440 --> 00:17:49.020
وعلى رأس المجلس ده يتعين فايز السراج

00:17:49.020 --> 00:17:50.500
اللي اختاره مبعوث الأمم المتحدة

00:17:50.500 --> 00:17:54.120
أيوة.. عينه رئيس لما عرف بعد كده بحكومة الوفاق الوطني

00:17:54.120 --> 00:17:55.300
أيوة.. أيوة هو اللي عينه!

00:17:55.300 --> 00:17:56.920
((فيديو جانبي: من عندي أنا كده جدعنة يعني))

00:17:56.920 --> 00:17:57.680
مش ملاحظين حاجة..

00:17:57.680 --> 00:17:59.940
مفيش أي سيرة للشعب في القصة؟ فين الناس!

00:17:59.940 --> 00:18:02.360
فين المواطن الليبي! مسمعناش حد بيجيب سيرته؟

00:18:02.360 --> 00:18:05.100
لا أيام القذافي.. ولا بعد الثورة.. ولا النهاردة

00:18:05.100 --> 00:18:07.540
نرجع لحكومة الوفاق.. اللي من اسمها أهوه..

00:18:07.540 --> 00:18:10.120
توافقت الأطراف الليبية على حكومة واحدة..

00:18:10.120 --> 00:18:12.120
في ما عرف باتفاق الصخيرات

00:18:12.120 --> 00:18:13.260
أخيراً.. اتفقوا

00:18:13.260 --> 00:18:14.800
لا يا حبيبي.. اللي اتفقوا هما

00:18:14.800 --> 00:18:17.480
رئيس برلمان طرابلس وخصمه رئيس برلمان طبرق

00:18:17.480 --> 00:18:20.540
اتفقا إنهما لا يعترفا بالاتفاق!

00:18:20.540 --> 00:18:23.660
وبقى كل اللي حصل.. إن بدل ما اسمهم تحالف فجر ليبيا سابقاً

00:18:23.660 --> 00:18:25.500
بقى اسمهم حكومة الوفاق

00:18:25.500 --> 00:18:29.140
وفضل حفتر رافض لهذا الاتفاق وبيوصفهم إنهم غير شرعيين

00:18:29.140 --> 00:18:30.600
ده على أساس إن هو اللي شرعي يعني

00:18:30.600 --> 00:18:34.080
لكن إن جينا للمشهد الدولي.. فحكومة الوفاق رغم ده

00:18:34.080 --> 00:18:37.720
نالت اعتراف دولي رسمي بيها وأصبحت الممثل للدولة والشعب الليبي

00:18:37.720 --> 00:18:38.900
الشعب الليبي مجازاً يعني..

00:18:38.900 --> 00:18:41.480
واللي يفضل مكمل معانا.. هو التدخل الأجنبي

00:18:41.480 --> 00:18:44.220
دول بتدعم حفتر.. زي مصر والإمارات وفرنسا وروسيا

00:18:44.220 --> 00:18:47.340
والمفترض كل دول العالم بتدعم حكومة الوفاق

00:18:47.340 --> 00:18:50.100
لكن فعلياً اقتصر الأمر على دعم قطري محدود

00:18:50.100 --> 00:18:52.800
في مقابل موقف أمريكي اعتمد سياسة

00:18:52.800 --> 00:18:54.800
الدنيا زي المورجيحة يوم تحت وفوق

00:18:54.800 --> 00:18:56.400
النهاردة يعلن دعمه لحكومة الوفاق

00:18:56.400 --> 00:18:58.760
وبكرة لا يعترض على هجوم حفتر عليهم

00:18:58.760 --> 00:18:59.740
ونرجع للسراج..

00:18:59.740 --> 00:19:03.320
اللي في آخر 2019 بيوقع مذكرة تفاهم مع الحكومة التركية

00:19:03.320 --> 00:19:06.760
تحصل بموجبه حكومة الوفاق على دعم لوجيستي وعسكري

00:19:06.760 --> 00:19:09.740
في حلقة جديدة من حلقات التدخل الأجنبي في ليبيا

00:19:09.740 --> 00:19:11.560
عشان نوصل تاني لنقطة

00:19:11.560 --> 00:19:13.560
الخطر على الأمن القومي المصري

00:19:13.560 --> 00:19:15.400
احسبها وشوف.. بعد ما سمعت سريعاً

00:19:15.400 --> 00:19:19.120
في نقاط بسيطة قصة ليبيا من سنة 69 لحد 2020

00:19:19.120 --> 00:19:22.560
وبعيداً عن التحيزات.. فكر.. يعني إيه تدخل أجنبي؟

00:19:22.560 --> 00:19:24.160
مش أشوف دولة معينة تتدخل.. فإزعل

00:19:24.160 --> 00:19:26.540
أشوف دولة تانية فعشان تبعي أقول

00:19:26.540 --> 00:19:28.480
لا عادي أمي تجول ده تتدخل عادي!

00:19:28.480 --> 00:19:31.560
حاول تحط مبدأ.. مبدأ واضح.. عشان توصل لأفضل النتايج

00:19:31.560 --> 00:19:33.100
فتقدر تدافعك عن أمنك

00:19:33.100 --> 00:19:36.280
اللي هو حقك المشروع واللي يتجرأ عليه.. كُلُه بسنانك

00:19:36.280 --> 00:19:38.120
وبرضه من الحكاية.. نفكر ونسأل

00:19:38.120 --> 00:19:41.520
ليه أمريكا وبريطانيا وفرنسا والأغرب كمان إيطاليا

00:19:41.520 --> 00:19:43.980
اللي القذافي كان فاتحلهم قلبه ومقعدهم جواه

00:19:43.980 --> 00:19:46.720
ليه هم أول ناس قصفوه وقصفوا قواته؟!

00:19:46.720 --> 00:19:48.440
عارف إني طولت عليكم في قصة ليبيا

00:19:48.440 --> 00:19:51.240
بس قصة كلها دروس وعبر.. لازم نبص عليها كويس جداً

00:19:51.240 --> 00:19:53.580
ومتبقاش نظرتنا نظرة محدودة ولاقاصرة

00:19:53.580 --> 00:19:55.980
عشان هو مش ماتش كورة بين فريقين وحضرتك واقف بتشجع

00:19:55.980 --> 00:19:59.340
ده مصير شعب.. شعب شاف الويل بقاله أكثر من 50 سنة

00:19:59.340 --> 00:20:01.660
منهم 42 سنة تحت إيد العقيد لوحده

00:20:01.660 --> 00:20:04.160
وحالياً كل ما المشهد بيتعقد أكثر

00:20:04.160 --> 00:20:06.080
بتبقى الفرص في الحل شبه مستحيلة

00:20:06.080 --> 00:20:09.180
وكل ما العداوة بتستمر.. كل ما فرص الانقسام بتزيد

00:20:09.180 --> 00:20:12.300
طيب يا عم.. نروح بقى لعنوان الحلقة.. "تلاتة.. سبعة"

00:20:12.300 --> 00:20:13.840
الرقم اللي دلوقتي واقع بين

00:20:13.840 --> 00:20:15.840
يوم تاريخ عبارة عن اللي هو 3

00:20:15.840 --> 00:20:19.020
لكنه ممكن يكون يعبر عن 3 حاجات.. 3 احتياجات أساسية

00:20:19.020 --> 00:20:21.020
عيش.. حرية.. عدالة اجتماعية

00:20:21.020 --> 00:20:23.020
و7.. اللي اتحولت دلوقتي من رقم الشهر

00:20:23.020 --> 00:20:25.600
لعدد السنين اللي عاشتها مصر.. والأهم شعبها

00:20:25.600 --> 00:20:28.420
7 سنين من اللحظة اللي صدر فيها بيان الجيش

00:20:28.420 --> 00:20:32.700
الجيش اللي قرر تعيين المستشار أ أ أ.. سيادة المستشار

00:20:32.700 --> 00:20:35.420
وعطل الدستور.. وتحفظ على أول رئيس منتخب

00:20:35.420 --> 00:20:38.340
وبعدها سجنه.. وبعدها قدمه للمحاكمة في قضايا كتير

00:20:38.340 --> 00:20:41.120
عشان يتوفى في 2019.. في واحدة من جلسات المحاكمات دي

00:20:41.120 --> 00:20:44.040
7 سنين يا ترى الشعب المصري وصل فيها لفين؟

00:20:44.040 --> 00:20:46.500
فكر في إجابة بجد.. بعيدا عن إنت واقف مع مين؟

00:20:46.500 --> 00:20:49.040
قلنا هو مش ماتش كورة هو.. ده مصير بلد وشعب..

00:20:49.140 --> 00:20:50.560
شعب عايز ياكل ويشرب

00:20:50.560 --> 00:20:52.960
طبعاً دول هيطلعوا يقولوا الموضوع مش أكل وشرب بس

00:20:52.960 --> 00:20:54.000
في حاجات تانية أهم

00:20:54.000 --> 00:20:55.440
صحيح صحيح إنتوا عندكم حق

00:20:55.440 --> 00:20:57.280
إحنا الشعب مش بهايم في زريبة بنتعلف

00:20:57.280 --> 00:20:59.820
إحنا مواطنين مصريين.. ولينا حقوق مصرية

00:20:59.820 --> 00:21:01.340
زي الحق في انتخاب اللي عايزينه

00:21:01.340 --> 00:21:02.880
الحق في تشكيل الأحزاب السياسية

00:21:02.880 --> 00:21:05.380
الحق في ممارسة العمل العام والسياسي

00:21:05.380 --> 00:21:07.280
الحق في إصدار الصحف والمطبوعات

00:21:07.280 --> 00:21:08.520
والحق في التعبير عن الرأي

00:21:08.520 --> 00:21:11.440
ما هي مش أكل وشرب بس.. ما إحنا قلنا إحنا مش بهايم في زريبة

00:21:11.440 --> 00:21:12.380
إيه إيه؟! إحنا بهايم في زريبة!

00:21:12.380 --> 00:21:13.600
((فيديو جانبي: إنت عبيط ولا إيه؟!))

00:21:13.600 --> 00:21:14.580
طيب ما إنتوا كده حيرتونا

00:21:14.580 --> 00:21:16.580
لما هو لا حقوق من دي الناس طايلة

00:21:16.580 --> 00:21:18.580
ولا أكل ولا شرب كويس الناس طايلة

00:21:18.640 --> 00:21:19.440
أومال نعمل إيه؟!

00:21:19.440 --> 00:21:21.000
بصوا إنتوا كده دايما عايزين تلغبطونا

00:21:21.000 --> 00:21:22.920
إحنا لما بنتوه.. واحد بس بنسأله

00:21:22.960 --> 00:21:23.580
اتفضل يا فندم

00:22:14.420 --> 00:22:16.420
فعلاً ده أمر غير مقبول..

00:22:16.420 --> 00:22:19.100
والله والله والله.. أقسم بالله تاني

00:22:19.100 --> 00:22:19.920
ده أمر غير مقبول

00:22:19.920 --> 00:22:23.920
غير مقبول إن المواطن المصري يكون ده حاله في 2013.. و2014

00:22:23.920 --> 00:22:25.700
وبعد 7 سنين.. يبقى ده حاله!

00:22:25.700 --> 00:22:27.260
متهجيش وتقولي إنت مش شايف الإنجازات!

00:22:27.340 --> 00:22:28.960
أنا بقولك إنت مش شايف الواقع!

00:22:28.960 --> 00:22:31.620
روح يا خويا شوف 25 ألف مشروع قومي وإنجاز

00:22:31.620 --> 00:22:34.120
اتكلمنا عنهم كلهم في حلقة "عايز حقي"

00:22:34.120 --> 00:22:36.220
روح يا أخويا بإنجازاتك.. ربنا يغفرلك

00:22:36.220 --> 00:22:37.100
أنا عايز أعرف دلوقتي..

00:22:37.100 --> 00:22:39.040
أنا كمواطن مصري.. شادد فيشة السياسة

00:22:39.040 --> 00:22:40.620
على أساس البلد فيها سياسة يعني

00:22:40.620 --> 00:22:42.440
وهمي يا عم على بطني وجيبي بس

00:22:42.440 --> 00:22:44.920
في 2013 كنت بركب مترو رايح جاي من شغلي

00:22:44.920 --> 00:22:47.940
بدفع 2 جنيه تذاكر في اليوم.. دلوقتي بدفع 14 جنيه يومياً!

00:22:47.940 --> 00:22:48.580
((فيديو جانبي: أنا استفدت إيه؟!))

00:22:48.580 --> 00:22:51.820
أنا كمواطن كنت بروح أجيب التموين.. وكان تعبان يعني مش البريمو

00:22:51.820 --> 00:22:53.740
بس كان فيه رز وعدس ومكرونة وفول

00:22:53.740 --> 00:22:55.580
وزيت وسكر وشاي وكبريت كمان

00:22:55.580 --> 00:22:58.460
دلوقتي الواحد مننا خايف يروح لبتاع التموين لياخد منه مش يديله!

00:22:58.460 --> 00:22:59.280
((فيديو جانبي: أنا استفدت إيه؟!))

00:22:59.280 --> 00:23:01.700
أنا كمواطن كنت بروح أفول عربيتي الفيرنا مثلاً

00:23:01.700 --> 00:23:03.700
بحوالي 85 جنيه في 2013

00:23:03.700 --> 00:23:06.220
دلوقتي في 2020 بفول نفس العربية بكام؟

00:23:06.220 --> 00:23:09.060
بـ 360 جنيه! يعني أكثر من 4 أضعاف!!

00:23:09.060 --> 00:23:10.240
((فيديو جانبي مرتضى: أنا استفدت إيه؟!))

00:23:10.240 --> 00:23:13.000
المواطن المصري العادي.. استفاد إيه طول 7 سنين اللي فاتت!

00:23:13.000 --> 00:23:16.960
خد جرعة وعود براقة من جهة وشتايم وسب وتهزيق من جهة تانية

00:23:16.960 --> 00:23:18.560
وبس!
بصـــوا الخـــلاصة

00:23:18.560 --> 00:23:20.760
عشان نحاول نلم الكلام اللي قلناه من أول الحلقة

00:23:20.760 --> 00:23:22.760
أو ممكن نسميها المرادي.. رسالة..

00:23:22.760 --> 00:23:25.780
لأي حد ناوي يعمل ثورة.. أو أي حد ناوي يعمل انقلاب

00:23:25.840 --> 00:23:27.780
هتعمل ربع ثورة.. مياكلش يا بن عمي!

00:23:27.780 --> 00:23:29.620
هتتشخرم إنت وبلدك والشعب..

00:23:29.620 --> 00:23:31.940
هتعمل ربع ثورة.. هيبقى في تدخل أجنبي!

00:23:31.940 --> 00:23:34.820
وبرضه.. هتعمل ربع انقلاب.. مياكلش يا سيادة الجنرال

00:23:34.820 --> 00:23:36.540
هتتشخرم إنت وبلدك والشعب..

00:23:36.540 --> 00:23:38.760
هتعمل ربع انقلاب.. هيبقى في تدخل أجنبي!

00:23:38.760 --> 00:23:40.240
وعموماً بالنسبة للثورات..

00:23:40.240 --> 00:23:42.900
على الأقل الناس ليها عذر تحاول وليها حق تفشل..

00:23:42.900 --> 00:23:44.900
وأهو الثورة بتبقى على نظام قائم بالفعل

00:23:44.900 --> 00:23:46.980
الناس عبر الزمن حست منه بالظلم

00:23:46.980 --> 00:23:49.260
لكن بالنسبة للانقلابات.. فدي مفيهاش هزار

00:23:49.260 --> 00:23:51.880
فيا تعمل انقلاب كامل.. وتنجح.. يا إما بلاش

00:23:51.880 --> 00:23:55.260
وعموما بلاها.. كفاية انقلابات.. واحد يقولي وده ليه؟!

00:23:55.260 --> 00:23:57.080
نعم يا حبيبي.. بعد كل اللي قولناه طول الحلقة

00:23:57.080 --> 00:23:58.820
وإنت جاي دلوقتي وتقول ليه بلاش انقلابات!

00:23:58.820 --> 00:24:00.360
عشان هي القصة كده

00:24:00.360 --> 00:24:03.720
ربع انقلاب معناه الحتمي.. تدخل أجنبي بيخرب البلد

00:24:03.720 --> 00:24:04.620
لكــــن

00:24:04.620 --> 00:24:06.920
انقلاب كامل معناه.. إن إنت بس اللي هتخرب البلد

00:24:06.920 --> 00:24:09.320
((فيديو جانبي: كدة خربانة وكدة خربانة!!))

00:24:09.320 --> 00:24:11.220
يبقى بلاها أحسن.. ونشوف طريقة تانية

00:24:11.220 --> 00:24:14.620
نحل ونعالج بيها مشاكلنا وكل واحد يوصل لمراده وهدفه

00:24:14.620 --> 00:24:16.620
أهو جربنا ثورة وجربنا انقلاب

00:24:16.620 --> 00:24:17.840
وخلي بالك متقفِش..

00:24:17.840 --> 00:24:20.620
لو شايف يناير ثورة ويوليو انقلاب.. عادي براحتك

00:24:20.620 --> 00:24:23.720
ولو شايف يناير نكسة ويوليو ثورة.. عادي برضه براحتك

00:24:23.720 --> 00:24:25.720
المحصلة إيه يا عم أستاذ العلوم السياسة

00:24:25.720 --> 00:24:27.500
ياللي بتحب توصف الحاجة بوصفها

00:24:27.500 --> 00:24:29.720
انقلاب عسكري بقى أو أعظم ثورة في الكون

00:24:29.720 --> 00:24:32.000
المحصلة إيه؟ إن المواطن مسحول!

00:24:32.000 --> 00:24:34.620
إن الوطن كله مسحول.. الوطن مديون

00:24:34.720 --> 00:24:37.100
فتعالوا نلحق نفسنا.. كلنا ونلحق بلدنا

00:24:37.100 --> 00:24:40.500
ونشوف طريقة كويسة نحل بيها مشاكلنا والقرف اللي كلنا عايشين فيه

00:24:40.580 --> 00:24:42.780
طريقة من غير ما يحد ييجي فيها على المواطن

00:24:42.780 --> 00:24:44.180
يعني الطريقة لازم تكون ضامنة..

00:24:44.180 --> 00:24:46.860
أول حاجة حق الناس في الكرامة والحرية

00:24:46.860 --> 00:24:49.780
كلنا بقالنا 7 سنين بنهري ونحزق.. وإيه المحصلة؟!

00:24:49.780 --> 00:24:51.000
7 سنين من جري الوحوش!

00:24:51.000 --> 00:24:53.520
طيب ممكن لو نهدى كده كلنا لمدة 7 أيام بس!

00:24:53.520 --> 00:24:56.720
ونقعد نسمع بعض ونفكر ونسأل بعض

00:24:56.720 --> 00:24:57.300
هو في إيه؟!

00:24:57.300 --> 00:24:59.300
إحنا بنعمل في بعض وبنقول على بعض كده ليه؟

00:24:59.300 --> 00:25:00.240
هو ليه فلانة دي محبوسة!

00:25:00.240 --> 00:25:01.920
وليه فلان ده مش لاقي يأكل عياله!

00:25:01.920 --> 00:25:02.940
وليه علان ده اتقتل!

00:25:02.940 --> 00:25:04.140
وليه بنستلف من برة!

00:25:04.140 --> 00:25:06.140
وليه بقى منا اللي واخد السد شماتة!

00:25:06.200 --> 00:25:07.400
وليه مفيش علاج كويس!

00:25:07.400 --> 00:25:11.000
نوقف الشحن والشحن المضاد.. لمدة 7 أيام بس

00:25:11.000 --> 00:25:14.600
نفكر كلنا عشان خاطر نفسنا.. عشان خاطر المواطن عشان خاطر البلد

00:25:14.600 --> 00:25:16.920
نعمل إيه كلنا عشان نوصل كلنا لعيشة كويسة

00:25:16.920 --> 00:25:19.080
محترمة وآدمية.. لينا كلنا

00:25:19.080 --> 00:25:21.600
مش لشوية بس مننا ميجوش 2 ولا 3 مليون

00:25:21.600 --> 00:25:23.980
من وسط 100 مليون مداس عليهم!

00:25:23.980 --> 00:25:27.920
نسعى لعيشة يكاد لا يُذكر فيها ظلم.. أو قمع.. أو إهمال وفساد

00:25:27.920 --> 00:25:29.580
ليه كل الأطراف اللي اتقسمت

00:25:29.580 --> 00:25:32.820
واللي نظريا من 7 سنين اتقسموا نصين.. شعبين

00:25:32.820 --> 00:25:34.980
بس الحقيقة إحنا بقينا متقسمين أكثر من كده

00:25:34.980 --> 00:25:37.540
القصة مش فريقين.. ده احنا بقينا ولا دوري المظاليم

00:25:37.540 --> 00:25:40.280
25 فريق وكلنا بنلعب بعيد عن الأضواء..

00:25:40.280 --> 00:25:42.280
وأحسن واحد فينا هيروح فين اسم الله

00:25:42.280 --> 00:25:45.040
هيروح الدوري الممتاز.. اللي هو ولا ممتاز ولا ضاد جيم حتى

00:25:45.040 --> 00:25:48.040
ده بيخون ده.. وده ساجن ده.. وده بيشتم الاتنين

00:25:48.040 --> 00:25:50.040
وده بيتفرج.. وده بيعرص للي راكب وخلاص

00:25:50.200 --> 00:25:51.940
وده بيقولك كلكم فاسدون

00:25:51.940 --> 00:25:53.740
وده بيدعي وصل بنهضة

00:25:53.740 --> 00:25:55.920
وده يقولك إحنا بتوع الإنجاز يا خوانا

00:25:55.920 --> 00:25:59.620
والمحصلة إيه.. بعد 7 سنين! من كارثة لكارثة.. من سيء لأسوأ..

00:25:59.620 --> 00:26:01.620
واللي شايف غير كده فعلا مش قادر أفهمه!

00:26:01.620 --> 00:26:05.000
كل الفرق اللي فاتت دي وغيرها.. بعد 7 سنين رزع وهبد

00:26:05.000 --> 00:26:08.760
مش قادرين يعملوا وقفة بس لالتقاط الأنفاس حتى.. لمدة 7 أيام!

00:26:08.760 --> 00:26:11.520
هل كتير على بلدنا 7 أيام.. يقعد فيها كل الأطراف تتكلم!

00:26:11.520 --> 00:26:13.780
هل كتير على كل الدم اللي سال.. 7 أيام!

00:26:13.780 --> 00:26:16.720
هل كتير على أسر مش عارفة مكان عيالها بقالها سنين

00:26:16.720 --> 00:26:18.380
إنهم يشوفوا هدنة لمدة 7 أيام!

00:26:18.380 --> 00:26:20.600
يمكن توّصل على الأقل يعرفوا مصير عيالهم

00:26:20.600 --> 00:26:22.320
هدنة.. أيوة يا عم اعتبروها هدنة!

00:26:22.320 --> 00:26:23.620
اعتبروها معاهدة كامب ديفيد

00:26:23.620 --> 00:26:26.840
سموها معاهدة شبين الكوم.. ولو طلعنا بيها بمكسب واحد ولا اتنين

00:26:26.840 --> 00:26:28.840
في ظل الوضع المزري ده.. يعتبر مكسب

00:26:28.940 --> 00:26:32.060
مفيش 2 عاقلين في أم الدنيا يدفعوا بقوة في الاتجاه ده؟!

00:26:32.060 --> 00:26:34.060
أصل اللي بنتكلم فيه مش خيال علمي.. ولا مستحيل

00:26:34.060 --> 00:26:35.900
وحصل في دول قريبة جداً مننا..

00:26:35.900 --> 00:26:37.800
لكنه الصراحة صعب جداً جداً

00:26:37.820 --> 00:26:41.200
اللي جاد فيه.. ويعمله.. ويقدم السبت والأحد.. ويبادر بيها

00:26:41.200 --> 00:26:43.640
ويطلع ويعلن.. إنه مستعد يقعد ويتكلم

00:26:43.640 --> 00:26:45.640
ده يبقى فعلا كل اللي همه بلدنا مصر..

00:26:45.640 --> 00:26:47.140
واللي ملاوع.. ومش هيعملها..

00:26:47.140 --> 00:26:49.500
وهيفضل يطلع أعذار وتبريرات.. ملهاش لازمة

00:26:49.500 --> 00:26:51.720
ده يبقى مش فارق معاه غير شخصه وبس

00:26:51.720 --> 00:26:54.800
ومحدش قال لحد يا عم قدم تنازلات.. أو قدم أي حاجة

00:26:54.800 --> 00:26:56.520
بنقول نقعد في أوضة واحدة ونتكلم!

00:26:56.520 --> 00:26:58.220
بلاش أوضة.. اقعدوا على النت اتكلموا

00:26:58.220 --> 00:26:59.920
اعملوا ميتنج أون لاين.. ونسمع بعض..

00:26:59.920 --> 00:27:01.920
يعني خلاص لو سمعنا بعض.. الناس هتعايرنا

00:27:01.980 --> 00:27:04.160
يبقى تقريبا كل اللي محتاجينه للوضع الحالي

00:27:04.160 --> 00:27:07.200
هو "انقلاب أبيض" على حالة الضياع اللي إحنا فيها..

00:27:07.200 --> 00:27:08.080
وبخصوص الانقلاب..

00:27:08.080 --> 00:27:09.580
اقلب موبايلك كده.. أو اعدله

00:27:09.580 --> 00:27:11.020
على حسب يعني إنت شايفه إزاي

00:27:11.080 --> 00:27:13.820
في بقى عندك زرار اللايك.. أيوة أيوة.. دوس عليه بقى دوس يا عم..

00:27:13.820 --> 00:27:15.500
وروح اشترك دلوقتي في خمسة بالمصري على يوتيوب..

00:27:15.500 --> 00:27:17.500
واكتبلنا رأيك وشارك الحلقة دي مع صحابك

00:27:17.500 --> 00:27:18.700
وشوف كل حلقاتنا اللي فاتت

00:27:18.700 --> 00:27:21.520
واستنانا وحلقة جديدة الخميس اللي الجاي

00:27:21.720 --> 00:27:22.220
سلام

